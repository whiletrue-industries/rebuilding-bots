# תקנון_הכנסת

## חלק ח׳: ועדות הכנסת

### פרק שמיני: ועדת חקירה פרלמנטרית

#### סעיף 130

[130.](https://he.wikisource.org/wiki/תקנון_הכנסת#s_yp_130)

חזרה מהצעה להקים ועדת חקירה פרלמנטרית [תיקון: תשע״ב־3]

(א)

חבר הכנסת או ועדה שהציעו להקים ועדת חקירה פרלמנטרית רשאים לחזור בהם מההצעה, כל עוד ועדת הכנסת לא סיימה את דיוניה כאמור [בסעיף 129](https://he.wikisource.org/wiki/תקנון_הכנסת#s_yp_129) או [בסעיף 132](https://he.wikisource.org/wiki/תקנון_הכנסת#s_yp_132).

(ב)

הודעה על חזרה מהצעה כאמור בסעיף קטן (א) תימסר בכתב ליושב ראש הכנסת אם הכנסת טרם דנה בהצעה כאמור [בסעיף 128](https://he.wikisource.org/wiki/תקנון_הכנסת#s_yp_128), וליושב ראש ועדת הכנסת אם ההצעה הועברה לוועדה כאמור [באותו סעיף](https://he.wikisource.org/wiki/תקנון_הכנסת#s_yp_128); נמסרה ההודעה לפני הנמקת ההצעה כאמור [בסעיף 128(ד)](https://he.wikisource.org/wiki/תקנון_הכנסת#s_yp_128), לא תבוא ההצעה במניין ההצעות לפי [סעיף 99](https://he.wikisource.org/wiki/תקנון_הכנסת#s_yp_99).

(ג)

יושב ראש
הכנסת או יושב ראש ועדת הכנסת, לפי העניין, יודיע לכנסת על החזרה מההצעה,
ועם מסירת ההודעה תרד ההצעה מסדר יומה של הכנסת; היו כמה מציעים, יימחק שמו
של המציע שחזר בו מרשימת המציעים.