# חוק_הכנסת

## פרק ז׳: היועץ המשפטי לכנסת

### סעיף 20

[20.](https://he.wikisource.org/wiki/חוק_הכנסת#סעיף_20)

הועדה הציבורית [תיקון: תשס״א־2]

(א)

יושב ראש הכנסת ימנה ועדה ציבורית, אשר תבדוק את כשירותם ואת התאמתם של מועמדים למשרת היועץ המשפטי לכנסת ותמליץ לפניו על שניים עד ארבעה מהם, תוך ציון מספר חברי הועדה שתמכו במועמדותו של כל אחד מהם, ורשאית היא לצרף את הערותיה לגביהם; שמות המועמדים שעליהם המליצה הועדה יפורסמו ברשומות.

(ב)

הועדה הציבורית תהיה בת שבעה חברים, וזה הרכבה:

(1)

שופט של בית המשפט העליון בדימוס שימנה נשיא בית המשפט העליון והוא יהיה היושב ראש;

(2)

שלושה חברי הכנסת, והם: יושב ראש ועדת הכנסת, יושב ראש ועדת החוקה חוק ומשפט של הכנסת ויושב ראש הועדה לעניני ביקורת המדינה של הכנסת;

(3)

נציב שירות המדינה או נציגו;

(4)

ראש לשכת עורכי הדין או נציגו;

(5)

חבר הסגל האקדמי של מוסד להשכלה גבוהה המומחה בתחומי המשפט הציבורי, שייבחר בידי הדיקנים של הפקולטות למשפטים ובעלי תפקידים מקבילים להם, במוסדות להשכלה גבוהה המקיימים לימודי משפטים; לענין זה, ”מוסד להשכלה גבוהה“ – מוסד שהוכר או שקיבל היתר לפי [חוק המועצה להשכלה גבוהה, התשי״ח–1958](https://he.wikisource.org/wiki/חוק_המועצה_להשכלה_גבוהה "חוק המועצה להשכלה גבוהה").