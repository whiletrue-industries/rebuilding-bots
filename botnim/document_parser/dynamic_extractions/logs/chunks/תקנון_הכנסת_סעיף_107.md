# תקנון_הכנסת

## חלק ח׳: ועדות הכנסת

### פרק שני: יושב ראש ועדה קבועה

#### סעיף 107

[107.](https://he.wikisource.org/wiki/תקנון_הכנסת#s_yp_107)

סייגים לכהונה, השעיה והעברה מכהונה של יושב ראש ועדה קבועה [תיקון: תשע״ב־3]

(א)

ועדת
הכנסת, וכל עוד לא נבחרה – הוועדה המסדרת, רשאית לקבוע כי חבר הכנסת לא
יהיה מועמד לתפקיד יושב ראש ועדה או כי יכהן בתפקיד כאמור בסייגים שתקבע
הוועדה, בהתקיים בו האמור [בפסקאות (1) רישה או (2) שבסעיף 3(א)](https://he.wikisource.org/wiki/תקנון_הכנסת#s_yp_3); הוראות [סעיפים קטנים (א)(1) סיפה ו־(ב) עד (ה) שבסעיף 3](https://he.wikisource.org/wiki/תקנון_הכנסת#s_yp_3) יחולו לעניין זה, בשינויים המחויבים.

(ב)

ועדת הכנסת רשאית, בהחלטה שהתקבלה ברוב חבריה, להשעות מכהונתו יושב ראש ועדה או לקבוע סייגים לכהונתו בהתקיים בו האמור [בפסקה (1) רישה שבסעיף 3(א)](https://he.wikisource.org/wiki/תקנון_הכנסת#s_yp_3); הוראות [סעיף 3(ב), (ג) ו־(ה)](https://he.wikisource.org/wiki/תקנון_הכנסת#s_yp_3) [וסעיף 4(א)](https://he.wikisource.org/wiki/תקנון_הכנסת#s_yp_4) יחולו לעניין זה, בשינויים המחויבים; הושעה יושב ראש ועדה מכהונתו, תבחר הוועדה יושב ראש אחר במקומו לתקופת ההשעיה בדרך האמורה [בסעיף 106(א)](https://he.wikisource.org/wiki/תקנון_הכנסת#s_yp_106).

(ג)

הורשע יושב ראש ועדה, במהלך כהונתה של אותה כנסת, בפסק דין סופי בעבירה פלילית, יחדל לכהן כיושב ראש ועדה.

(ד)

כל עוד לא
הסתיימו ההליכים לפי סעיף קטן (א), לרבות ערעור על החלטה כאמור באותו סעיף
קטן, רשאי יושב ראש הכנסת לכנס את הוועדה לצורך בחירת יושב ראש זמני מבין
חבריה, לפי המלצת ועדת הכנסת; ליושב ראש הזמני יהיו, עד לבחירת יושב ראש
קבוע, כל סמכויות היושב ראש.

[תיקון: תשע״ב־3]