# חוק_הכנסת

## פרק ב׳: ועדות

### סעיף 2א

[2א.](https://he.wikisource.org/wiki/חוק_הכנסת#סעיף_2א)

הועדה המסדרת [תיקון: תש״ס־4, תשס״ב. תש״ע]

(א)

הכנסת תבחר, מוקדם ככל האפשר לאחר היבחרה, ועדה מסדרת; בראש הועדה המסדרת יעמוד חבר הכנסת מהסיעה של חבר הכנסת שעליו הטיל נשיא המדינה את התפקיד להרכיב ממשלה.

(ב)

הייצוג בועדה המסדרת יהיה לפי גודלן היחסי של הסיעות, ובלבד שלכל סיעה בת 4 חברים או יותר יהיה נציג בועדה המסדרת; סיעה שאין לה נציג בועדה המסדרת רשאית להודיע לועדה כי אחד מחבריה ישמש כמשקיף מטעמה בועדה; למשקיף כאמור לא תהיה זכות הצבעה בועדה.

(ג)

הועדה המסדרת תביא לאישור הכנסת הצעה בדבר הרכב הועדות הקבועות.

(ד)

לועדה המסדרת יהיו, עד לבחירתה של ועדת הכנסת, סמכויות ועדת הכנסת הנוגעות לסדרי הבית ולדיוני הכנסת וכן סמכותה לפי [סעיף 10](https://he.wikisource.org/wiki/חוק_הכנסת#סעיף_10).

(ה)

עד לבחירת ועדות הכנסת רשאית הועדה המסדרת לבחור ועדות זמניות לעניני כספים ולעניני חוץ וביטחון, ובלבד שמספר חברי ועדות אלה לא יעלה על מספר החברים בועדת הכספים ובועדת החוץ והביטחון לפי הוראות [סעיף 3(ב)](https://he.wikisource.org/wiki/חוק_הכנסת#סעיף_3); יושב ראש הועדה המסדרת ימסור על כך הודעה לכנסת.