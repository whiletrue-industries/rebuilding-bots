# תקנון_הכנסת

## חלק א׳: הגדרות ופרשנות

### סעיף 1

[1.](https://he.wikisource.org/wiki/תקנון_הכנסת#s_yp_1)

הגדרות ופרשנות [תיקון: תש״ע, תש״ע־3, תשע״א־5, תשע״ב־3, תשע״ז־2]

(א)

בתקנון זה –

”חוק הבחירות“ – [חוק הבחירות לכנסת [נוסח משולב], התשכ״ט–1969](https://he.wikisource.org/wiki/חוק_הבחירות_לכנסת "חוק הבחירות לכנסת");

”חוק בתי המשפט“ – [חוק בתי המשפט [נוסח משולב], התשמ״ד–1984](https://he.wikisource.org/wiki/חוק_בתי_המשפט "חוק בתי המשפט");

”חוק החסינות“ – [חוק חסינות חברי הכנסת, זכויותיהם וחובותיהם, התשי״א–1951](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם "חוק חסינות חברי הכנסת, זכויותיהם וחובותיהם");

”חוק יסודות התקציב“ – [חוק יסודות התקציב, התשמ״ה–1985](https://he.wikisource.org/wiki/חוק_יסודות_התקציב "חוק יסודות התקציב");

”חוק הכנסת“ – [חוק הכנסת, התשנ״ד–1994](https://he.wikisource.org/wiki/חוק_הכנסת "חוק הכנסת");

”חוק מבקר המדינה“ – [חוק מבקר המדינה, [נוסח משולב], התשי״ח–1958](https://he.wikisource.org/wiki/חוק_מבקר_המדינה "חוק מבקר המדינה");

”חוק מימון מפלגות“ – [חוק מימון מפלגות, התשל״ג–1973](https://he.wikisource.org/wiki/חוק_מימון_מפלגות "חוק מימון מפלגות");

”חוק הממשלה“ – [חוק הממשלה, התשס״א–2001](https://he.wikisource.org/wiki/חוק_הממשלה "חוק הממשלה");

”חוק משכן הכנסת“ – [חוק משכן הכנסת, רחבתו ומשמר הכנסת, התשכ״ח–1968](https://he.wikisource.org/wiki/חוק_משכן_הכנסת,_רחבתו_ומשמר_הכנסת "חוק משכן הכנסת, רחבתו ומשמר הכנסת");

”חוק הקאדים“ – [חוק הקאדים, התשכ״א–1961](https://he.wikisource.org/wiki/חוק_הקאדים "חוק הקאדים");

”חוק הרציפות“ – [חוק רציפות הדיון בהצעות חוק, התשנ״ג–1993](https://he.wikisource.org/wiki/חוק_רציפות_הדיון_בהצעות_חוק "חוק רציפות הדיון בהצעות חוק");

”כנס החורף“ – כנס הכנסת שנפתח לאחר חג הסוכות, כאמור [בסעיף 9(א) לחוק הכנסת](https://he.wikisource.org/wiki/חוק_הכנסת#s_yp_9 "חוק הכנסת");

”כנס הקיץ“ – כנס הכנסת שנפתח לאחר יום העצמאות, כאמור [בסעיף 9(א) לחוק הכנסת](https://he.wikisource.org/wiki/חוק_הכנסת#s_yp_9 "חוק הכנסת");

”מושב“, ”מושב של הכנסת“ – התקופה שמתחילת כנס החורף ועד תחילת כנס החורף
שלאחריו, ובשנה שבה מתקיימות בחירות לכנסת – כפי שקבעה ועדת הכנסת כאמור [בסעיף 9(א) לחוק הכנסת](https://he.wikisource.org/wiki/חוק_הכנסת#s_yp_9 "חוק הכנסת");

”מפלגה“ – כהגדרתה [בחוק המפלגות, התשנ״ב–1992](https://he.wikisource.org/wiki/חוק_המפלגות "חוק המפלגות");

”נשיאות הכנסת“ – כמשמעותה [בסעיף 10 לחוק הכנסת](https://he.wikisource.org/wiki/חוק_הכנסת#s_yp_10 "חוק הכנסת");

”סיעות האופוזיציה“ – כהגדרתן [בסעיף 11 לחוק הכנסת](https://he.wikisource.org/wiki/חוק_הכנסת#s_yp_11 "חוק הכנסת");

”עלות תקציבית“, ”הצעת חוק תקציבית“ ו”הסתייגות תקציבית“ – כהגדרתן [בסעיף 3ג לחוק־יסוד: משק המדינה](https://he.wikisource.org/wiki/חוק-יסוד:_משק_המדינה#סעיף_3ג "חוק-יסוד: משק המדינה");

”פגרה“, ”פגרת הכנסת“ – התקופה שמסוף כנס החורף ועד תחילת כנס הקיץ,
והתקופה שמסוף כנס הקיץ ועד תחילת כנס החורף, ובשנה שבה מתקיימות בחירות
לכנסת – כפי שקבעה ועדת הכנסת.

”פקודת סדרי השלטון והמשפט“ – [פקודת סדרי השלטון והמשפט, התש״ח–1948](https://he.wikisource.org/wiki/פקודת_סדרי_השלטון_והמשפט "פקודת סדרי השלטון והמשפט").

(ב)

ימי הפגרה יבואו במניין התקופות האמורות בתקנון זה, אלא אם כן נאמר אחרת.

[תיקון: תש״ע]