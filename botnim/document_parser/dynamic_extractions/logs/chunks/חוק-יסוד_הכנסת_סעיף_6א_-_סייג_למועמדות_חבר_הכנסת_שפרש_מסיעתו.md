# חוק-יסוד_הכנסת

## חוק-יסוד: הכנסת

### סעיף 6א - סייג למועמדות חבר הכנסת שפרש מסיעתו

[6א.](https://he.wikisource.org/wiki/חוק-יסוד:_הכנסת#s_yp_6_)

סייג למועמדות חבר הכנסת שפרש מסיעתו [תיקון: תשנ״א, תשנ״ו־3, תשס״ד]

(א)

חבר הכנסת שפרש מסיעתו ולא התפטר מכהונתו סמוך לפרישתו, לא ייכלל, בבחירות לכנסת שלאחריה, ברשימת מועמדים שהגישה מפלגה שהיתה מיוצגת על ידי סיעה של הכנסת היוצאת; הוראה זו לא תחול על התפלגות סיעה בתנאים שנקבעו בחוק.

ראו [סעיף 25 לחוק הבחירות לכנסת [נוסח משולב], תשכ״ט–1969](https://he.wikisource.org/wiki/חוק_הבחירות_לכנסת#s_yp_25 "חוק הבחירות לכנסת").

ראו [סעיף 61 לחוק הכנסת, התשנ״ד–1994](https://he.wikisource.org/wiki/חוק_הכנסת#סעיף_61 "חוק הכנסת").

(ב)

לענין סעיף זה –

”פרישה מסיעה“ – לרבות הצבעה במליאת הכנסת שלא בהתאם לעמדת הסיעה בענין הבעת אמון לממשלה או אי־אמון בה; ואולם הצבעה כאמור לא תיחשב כפרישה אם חבר הכנסת לא קיבל כל תמורה בעד הצבעתו;

”תמורה“ – במישרין או בעקיפין, בהבטחה או בהתחייבות לעתיד, ולרבות הבטחת מקום ברשימת מועמדים לכנסת, או מינוי חבר הכנסת עצמו או אדם אחר לתפקיד כלשהו.