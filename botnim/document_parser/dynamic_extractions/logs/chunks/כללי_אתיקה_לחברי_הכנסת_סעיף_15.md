# כללי_אתיקה_לחברי_הכנסת

## פרק ו׳: הצהרת הון

### סעיף 15

[15.](https://he.wikisource.org/wiki/כללי_אתיקה_לחברי_הכנסת#סעיף_15)

ההצהרה [תיקון: תשמ״ו, תשס״א, תשס״א־2]

(א)

תוך ששים ימים מיום היבחרו לכנסת, או מיום שהיה לחבר הכנסת, כל אימת שחל, לדעתו, שינוי משמעותי בתוכן הצהרתו, וכן תוך ששים ימים לאחר סיום כהונתו כחבר הכנסת, יגיש חבר הכנסת ליושב ראש הכנסת, על־פי טופס שקבע יושב ראש הכנסת, הצהרה שבה הפרטים הבאים:

(1)

ההון, הנכסים, הזכויות, ההתחייבויות והחובות שיש לחבר הכנסת ולבני משפחתו; בהצהרה יצויין סוג הנכסים וערכם בעת רכישתם;

(2)

מקורות ההכנסה של חבר הכנסת ובני משפחתו וסכומי ההכנסה מכל מקור נוסף.

(ב)

חבר הכנסת אשר נבחר לתקופת כהונה רצופה נוספת, ואשר אינו חייב בהגשת הצהרת הון כאמור בסעיף קטן (א), יגיש ליושב ראש הכנסת, בתוך שישים ימים מיום היבחרו לתקופת כהונה נוספת, הצהרה שלפיה לא חל שינוי משמעותי בתוכן הצהרתו הקודמת.

(ג)

מי שחברותו בכנסת הושעתה לפי [סעיף 42ב(א) לחוק־יסוד: הכנסת](https://he.wikisource.org/wiki/חוק-יסוד:_הכנסת#סעיף_42ב "חוק-יסוד: הכנסת"), יגיש ליושב ראש הכנסת הצהרת הון, כאמור בסעיף קטן (א), בתוך שישים ימים מיום שחזר למלא את משרתו לפי [סעיף 43(ב) לחוק־יסוד: הכנסת](https://he.wikisource.org/wiki/חוק-יסוד:_הכנסת#סעיף_43 "חוק-יסוד: הכנסת").