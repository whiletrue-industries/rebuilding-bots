# תקנון_הכנסת

## חלק ה׳: בחירה ומינוי של נושאי משרה

### פרק ראשון: בחירת נציגים לוועדות מינויים בידי הכנסת

#### סעיף 64

[64.](https://he.wikisource.org/wiki/תקנון_הכנסת#s_yp_64)

נציגים לפי [חוק הרבנות הראשית לישראל](https://he.wikisource.org/wiki/חוק_הרבנות_הראשית_לישראל "חוק הרבנות הראשית לישראל") [תיקון: תשע״א־3, תשע״ד]

(א)

בחירת נציגי הכנסת לאסיפה הבוחרת לפי [סעיף 8(7) לחוק הרבנות הראשית לישראל, התש״ם–1980](https://he.wikisource.org/wiki/חוק_הרבנות_הראשית_לישראל#s_yp_8 "חוק הרבנות הראשית לישראל"), תיעשה לא יאוחר משלושים ימים לפני המועד שנקבע לכינוס האסיפה הבוחרת לשם עריכת בחירות, כאמור [בסעיף 12 לחוק האמור](https://he.wikisource.org/wiki/חוק_הרבנות_הראשית_לישראל#s_yp_12 "חוק הרבנות הראשית לישראל"); לא נקבע מועד כאמור, תיעשה הבחירה לא יאוחר משלושים ימים לפני המועד האחרון לבחירת הרבנים הראשיים לישראל או חברי המועצה לפי [סעיף 16(ג) לחוק האמור](https://he.wikisource.org/wiki/חוק_הרבנות_הראשית_לישראל#s_yp_16 "חוק הרבנות הראשית לישראל"), לפי העניין.

(ב)

ההצעה להסמיך ועדה מוועדות הכנסת לבחור את נציגי הכנסת כאמור בסעיף קטן (א) תובא לפני הכנסת על ידי יושב ראש הכנסת.

(ג)

על בחירת נציגי הכנסת כאמור בסעיף קטן (א) יחולו הוראות אלה, בשינויים המחויבים:

(1)

נערכה הבחירה במליאת הכנסת, יחולו הוראות [סעיפים 62(ב) עד (ה)](https://he.wikisource.org/wiki/תקנון_הכנסת#s_yp_62) [ו־63(א) עד (ג)](https://he.wikisource.org/wiki/תקנון_הכנסת#s_yp_63);

(2)

נערכה הבחירה בוועדה שהסמיכה הכנסת לכך, יחולו הוראות [סעיפים 62(ה)](https://he.wikisource.org/wiki/תקנון_הכנסת#s_yp_62), [63(א) עד (ג)](https://he.wikisource.org/wiki/תקנון_הכנסת#s_yp_63), [65(א) סיפה, (ב) ו־(ג)](https://he.wikisource.org/wiki/תקנון_הכנסת#s_yp_65), [ו־66(ג)](https://he.wikisource.org/wiki/תקנון_הכנסת#s_yp_66).

(ד)

נציגי הכנסת שנבחרו לפי סעיף זה יכהנו כל עוד הם חברי הכנסת, ואם תמה כהונת הכנסת – עד שהכנסת החדשה תבחר חברים אחרים במקומם.

[תיקון: תשע״א־3]