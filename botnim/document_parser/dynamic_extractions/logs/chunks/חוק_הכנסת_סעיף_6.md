# חוק_הכנסת

## פרק ג׳: בחירת נציגים

### סעיף 6

[6.](https://he.wikisource.org/wiki/חוק_הכנסת#סעיף_6)

בחירת נציגים [תיקון: תשנ״ח־2, תשנ״ט, תשע״ג, תשפ״ה]

(א)

בסעיף זה –

”הליכים פליליים“ – כהגדרתם [בסעיף 7(א)](https://he.wikisource.org/wiki/חוק_הכנסת#סעיף_7);

”ועדה“ –

(1)

הוועדה לבחירת דיינים שלפי [סעיף 6 לחוק הדיינים, התשט״ו–1955](https://he.wikisource.org/wiki/חוק_הדיינים#סעיף_6 "חוק הדיינים");

(2)

ועדת המינויים שלפי [סעיף 4 לחוק הקאדים, התשכ״א–1961](https://he.wikisource.org/wiki/חוק_הקאדים#סעיף_4 "חוק הקאדים");

(3)

ועדת המינויים שלפי [סעיף 11 לחוק בתי הדין הדתיים הדרוזיים, התשכ״ג–1962](https://he.wikisource.org/wiki/חוק_בתי_הדין_הדתיים_הדרוזיים#סעיף_11 "חוק בתי הדין הדתיים הדרוזיים");

(4)

הועדה לבחירת שופטים שלפי [סעיף 4 לחוק־יסוד: השפיטה](https://he.wikisource.org/wiki/חוק-יסוד:_השפיטה#סעיף_4 "חוק-יסוד: השפיטה").

(ב)

הכנסת רשאית, בתקנונה, לקבוע סייגים לבחירת חבר מטעמה בועדה, דרכי השעיה של חבר בועדה שמתנהלים נגדו הליכים פליליים, עד לסיומם, וכן דרכי העברה של חבר בועדה מכהונתו בה, אם הורשע בדין, בעקבות הליכים פליליים.

(החל מיום תחילת כהונתה של הכנסת העשרים ושש): הכנסת רשאית, בתקנונה, לקבוע סייגים לבחירת חברי הוועדה הנבחרים בכנסת, דרכי השעיה של חבר בועדה שמתנהלים נגדו הליכים פליליים, עד לסיומם, וכן דרכי העברה של חבר בועדה מכהונתו בה, אם הורשע בדין, בעקבות הליכים פליליים.

(ג)

העבירה הכנסת מכהונתו חבר בועדה, תבחר חבר אחר במקומו; השעתה הכנסת מכהונתו חבר בועדה, תבחר חבר אחר במקומו למשך תקופת ההשעיה.

(החל מיום תחילת כהונתה של הכנסת העשרים ושש): העבירה הכנסת מכהונתו חבר בועדה, ייבחר חבר אחר במקומו; השעתה הכנסת מכהונתו חבר בועדה, ייבחר חבר אחר במקומו למשך תקופת ההשעיה.

[תיקון: תש״ס־4]