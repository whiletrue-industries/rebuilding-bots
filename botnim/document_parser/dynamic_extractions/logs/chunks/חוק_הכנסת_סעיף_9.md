# חוק_הכנסת

## פרק ה׳: הוראות שונות

### סעיף 9

[9.](https://he.wikisource.org/wiki/חוק_הכנסת#סעיף_9)

כינוס הכנסת [תיקון: תש״ס, תשס״א־3, תשס״א־6, תשס״ב, תשע״ח־2]

(א)

(1)

הכנסת תקיים שני כנסים לשנה; הכנס האחד ייפתח בתוך ארבעה שבועות לאחר חג הסוכות, הכנס השני ייפתח בתוך ארבעה שבועות לאחר יום העצמאות; משכם של שני הכנסים יחד יהיה שמונה חודשים לפחות; לא כונסה הכנסת בתוך ארבעת השבועות כאמור, תתכנס ביום ב׳ של השבוע החמישי שלאחר חג הסוכות או יום העצמאות, לפי הענין, בשעה ארבע אחר הצהריים.

(2)

בשנה שמתקיימות בה בחירות לכנסת ובשנה שחל בה היום הקובע כהגדרתו [בחוק מימון מפלגות, התשל״ג–1973](https://he.wikisource.org/wiki/חוק_מימון_מפלגות "חוק מימון מפלגות"), יכול שמספרם, מועד פתיחתם או משכם של הכנסים יהיה שונה מהקבוע בפסקה (1).

(ב)

יושב ראש הכנסת יכנס את הכנסת, שלא בתקופת הכנסים של הכנסת, כאמור [בסעיף 31 לחוק־יסוד: הכנסת](https://he.wikisource.org/wiki/חוק-יסוד:_הכנסת#סעיף_31 "חוק-יסוד: הכנסת"), על פי דרישה של עשרים וחמישה חברי הכנסת או על פי דרישת הממשלה.