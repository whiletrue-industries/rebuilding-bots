# כללי_אתיקה_לחברי_הכנסת

## פרק א׳: פרשנות

### סעיף 1

[1.](https://he.wikisource.org/wiki/כללי_אתיקה_לחברי_הכנסת#סעיף_1)

הגדרות [תיקון: תשע״ב]

בכללים אלה:

”בן משפחה“ – בן־זוג, ילד קטין או כל קרוב שפרנסתו על חבר הכנסת;

”ועדת האתיקה“ – ועדת האתיקה שמונתה לפי [סעיף 18](https://he.wikisource.org/wiki/כללי_אתיקה_לחברי_הכנסת#סעיף_18);

”חוק החסינות“ – [חוק חסינות חברי הכנסת, זכויותיהם וחובותיהם, התשי״א–1951](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם "חוק חסינות חברי הכנסת, זכויותיהם וחובותיהם");

”טובת הנאה“ – לרבות כסף, שווה כסף, נכס, מוצר או שירות;

”לקוח“ – מי שנותן, או אמור לתת, שכר או תמורה בעד שירותים;

”ענין אישי“ – הנאה חמרית, ישירה או עקיפה, של חבר הכנסת, של קרובו, של לקוחו, או של חבר־בני־אדם, מואגד ושאינו מואגד, העוסק בפעילות המכוונת להשגת רווחים שחבר הכנסת חבר בהנהלתו או נושא משרה בו, למעט ענין הנוגע לענף משקי שחבר הכנסת משתייך אליו;

”קרוב“ – בן־זוג, הורה, צאצא וכל קרוב משפחה שפרנסתו על חבר הכנסת;

”רשות ממשל“ – המדינה, רשות מקומית, תאגיד שהוקם מכוח דין, למעט בית משפט ובית־דין;

”רשות ציבורית“ – משרד ממשלתי, רשות מקומית, תאגיד שהוקם לפי חוק, חברה ממשלתית או חברה עירונית וכן חברת־בת של חברה כאמור;

”תמורה“ – תמורה כספית או תמורה חומרית אחרת.