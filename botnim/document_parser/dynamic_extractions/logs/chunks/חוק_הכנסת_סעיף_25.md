# חוק_הכנסת

## פרק ז׳: היועץ המשפטי לכנסת

### סעיף 25

[25.](https://he.wikisource.org/wiki/חוק_הכנסת#סעיף_25)

שכר וגמלאות [תיקון: תשס״א־2, תשע״ח־2]

(א)

שכרו של היועץ המשפטי לכנסת ייקבע על ידי יושב ראש הכנסת, באישור ועדת הכנסת.

(ב)

על אף האמור [בחוק שירות המדינה (גמלאות) [נוסח משולב], התש״ל–1970](https://he.wikisource.org/wiki/חוק_שירות_המדינה_(גמלאות) "חוק שירות המדינה (גמלאות)"), לעניין חישוב קצבתו של היועץ המשפטי לכנסת שבשנה שקדמה למינויו חל עליו הסדר פנסיה תקציבית לפי חוק גמלאות, יחולו לגבי תקופת כהונתו בתפקיד האמור ההוראות החלות על נושא משרה שיפוטית לפי [חוק גמלאות לנושאי משרה ברשויות השלטון, התשכ״ט–1969](https://he.wikisource.org/wiki/חוק_גמלאות_לנושאי_משרה_ברשויות_השלטון "חוק גמלאות לנושאי משרה ברשויות השלטון"), בהתאם לשכר שנקבע לפי סעיף קטן (א); בסעיף קטן זה, ”חוק גמלאות“ – אחד מאלה: [חוק שירות המדינה (גמלאות) [נוסח משולב], התש״ל–1970](https://he.wikisource.org/wiki/חוק_שירות_המדינה_(גמלאות) "חוק שירות המדינה (גמלאות)"), [חוק שירות הקבע בצבא הגנה לישראל (גמלאות) [נוסח משולב], התשמ״ה–1985](https://he.wikisource.org/wiki/חוק_שירות_הקבע_בצבא_הגנה_לישראל_(גמלאות) "חוק שירות הקבע בצבא הגנה לישראל (גמלאות)"), או [חוק גמלאות לנושאי משרה ברשויות השלטון, התשכ״ט–1969](https://he.wikisource.org/wiki/חוק_גמלאות_לנושאי_משרה_ברשויות_השלטון "חוק גמלאות לנושאי משרה ברשויות השלטון").

(ג)

יראו יועץ משפטי לכנסת שפקעה כהונתו בתום תקופת כהונתו לפי [סעיף 26(1)](https://he.wikisource.org/wiki/חוק_הכנסת#סעיף_26), או בהתפטרותו לפי [סעיף 26(2)](https://he.wikisource.org/wiki/חוק_הכנסת#סעיף_26) ובלבד שהשלים תקופת כהונה מלאה אחת לפחות, כמי שפוטר לפי [סעיף 15(4) לחוק שירות המדינה (גמלאות) [נוסח משולב], התש״ל–1970](https://he.wikisource.org/wiki/חוק_שירות_המדינה_(גמלאות)#%D7%A1%D7%A2%D7%99%D7%A3_15 "חוק שירות המדינה (גמלאות)").