## חלק ד׳: כלים פרלמנטריים

### פרק שלישי: שאילתות

#### סעיף 47

**שאילתה פסולה וסירוב להשיב[תיקון: תש״ע־7, תשע״א־5]**



#### תתי-סעיפים:

##### תת-סעיף א

שאילתה לא תכיל –

###### תת-תת-סעיף 1

כינוי או ביטוי פוגע או גזעני או פגיעה בכבוד הכנסת;

###### תת-תת-סעיף 2

בקשה לחוות דעת כללית או לחוות דעת בשאלה משפטית מופשטת, עניין היפותטי או עניין שאינו בתחום תפקידיו של השר הנשאל;

###### תת-תת-סעיף 3

פרטים 
אישיים של אדם שיש בהם פגיעה בפרטיות או שפרסומם אינו הכרחי להבנת השאלה, 
ואולם רשאי חבר הכנסת לצרף פרטים אלה לשאילתה ישירה או להעבירם לשר בנפרד 
מהשאילתה.

##### תת-סעיף ב

יושב ראש 
הכנסת רשאי לפסול שאילתה העוסקת בעניינים שאירעו לפני תחילת כהונתו של השר 
הנשאל, באותו תפקיד, או באירועים שאירעו זמן ניכר לפני מועד הפניית 
השאילתה.

##### תת-סעיף ג

סבר שר כי 
שאילתה שהופנתה אליו פסולה לפי סעיף זה, או כי יש בתשובה, לדעתו, כדי לפגוע
 בביטחון המדינה, ביחסי החוץ שלה או בעניין כלכלי חיוני שלה, או לשם הגנה 
על פרטיותו של אדם או על זכות או חיסיון שבדין, יודיע ליושב ראש הכנסת כי 
הוא מסרב להשיב עליה ואת הסיבה לסירוב; יושב ראש הכנסת יחליט בדבר, לאחר 
שנתן לחבר הכנסת השואל הזדמנות להשמיע את דברו; החלטת היושב ראש תהיה 
סופית.

----

