## חלק ט׳: שדולות חברי הכנסת וקבוצות ידידות בין־פרלמנטריות

#### סעיף 138

**שדולות חברי הכנסת[תיקון: תשע״ב, תשע״ב־3]**



#### תתי-סעיפים:

##### תת-סעיף א

חבר הכנסת 
שאינו שר או סגן שר רשאי לייסד שדולה של חברי כנסת ולהיות חבר בשדולה 
כאמור, בהתאם להוראות סעיף זה; שדולות יפעלו בתקופת כהונתה של הכנסת שבה 
הוקמו.

##### תת-סעיף ב

חבר הכנסת 
שייסד שדולה יודיע למזכיר הכנסת בכתב על הקמת השדולה ועל חברי הכנסת החברים
 בה; מזכיר הכנסת יפרסם באתר האינטרנט של הכנסת רשימה של השדולות וחבריהן, 
ויעדכנה מזמן לזמן.

##### תת-סעיף ג

שדולה תיקרא ”שדולת חברי הכנסת“ לעניין מסוים, ולא יהיה חבר בה מי שאינו חבר הכנסת.

##### תת-סעיף ד

שדולה רשאית לקיים את ישיבותיה במשכן הכנסת.

##### תת-סעיף ה

שדולה אינה גוף של הכנסת ולא תציג את עצמה כגוף של הכנסת אלא כשדולה של חברי הכנסת, ובכלל זה –

###### תת-תת-סעיף 1

במסמכים של השדולה או של אדם הפועל מטעמה שאינו חבר הכנסת לא ייעשה שימוש בסמל הכנסת;

###### תת-תת-סעיף 2

הזמנת עובד המדינה לישיבות השדולה תיעשה באמצעות השר הממונה או בידיעתו, תוך ציון העובדה שהעובד אינו מחויב להיענות להזמנה;

###### תת-תת-סעיף 3

השדולה לא תקבל תקציב מהכנסת, ואולם מותר לחבריה לעשות שימוש בתקציב השנתי העומד לרשותם לפיהחלטת שכר חברי הכנסת (הענקות ותשלומים), התשס״א–2001, לצורכי השדולה, בכפוף להוראות ההחלטה האמורה.

##### תת-סעיף ו

יושב ראש הכנסת רשאי להורות על שינוי שמה של שדולה אם יש בשם כדי להטעות או כדי לפגוע בכבוד הכנסת.

##### תת-סעיף ז

יושב ראש הכנסת רשאי להורות על הפסקת פעילותה של שדולה אם יש במטרותיה או במעשיה, במפורש או במשתמע, אחד מאלה:

###### תת-תת-סעיף 1

שלילת קיומה של מדינת ישראל כמדינה יהודית ודמוקרטית;

###### תת-תת-סעיף 2

הסתה לגזענות;

###### תת-תת-סעיף 3

תמיכה במאבק מזוין, של מדינת אויב או של ארגון טרור, נגד מדינת ישראל;

###### תת-תת-סעיף 4

פגיעה בכבוד הכנסת.

----

