## חלק ג׳: עבודת הכנסת

### פרק רביעי: הצבעות במליאת הכנסת

#### סעיף 35

**סדר ההצבעה[תיקון: תש״ע־5, תשע״ז]**



#### תתי-סעיפים:

##### תת-סעיף א

עם סיום 
הדיון במליאת הכנסת בנושא שעל סדר היום תתקיים הצבעה, אלא אם כן החליט יושב
 ראש הישיבה, בנסיבות מיוחדות, על דחיית ההצבעה, והודעה על כך נמסרה לחברי 
הכנסת לפני תחילת הדיון בנושא; לבקשת יוזם הצעת חוק פרטית כאמורבסעיף 75(ג)או בהסכמתו, או לבקשת חבר הכנסת שיזם או שהציע נושא אחר שעל סדר היום או 
בהסכמתו, ובהסכמת הממשלה, רשאי יושב ראש הישיבה להחליט כי ההצבעה תידחה אף 
אם לא התקיימו נסיבות מיוחדות כאמור, והודעה על כך תימסר לחברי הכנסת לפני 
תחילת הדיון בנושא או במהלכו.

###### תת-תת-סעיף 1

חבר הכנסת יצביע באמצעות מערכת ההצבעה האלקטרונית, ממקום מושבו הקבוע בלבד.

###### תת-תת-סעיף 2

יושב ראש הישיבה רשאי להחליט כי הצבעה המתקיימת כחלק מסדרת הצבעות תתקיים בהרמת ידיים, אלא אם כן נשמעה לכך התנגדות של אחת הסיעות.

##### תת-סעיף ב

יושב ראש הישיבה יקבע את סדר ההצבעה.

##### תת-סעיף ג

לפני כל הצבעה או סדרת הצבעות יודיע מזכיר הכנסת על ההצבעה בצלצול.

----

