## חלק י׳: תקנון הכנסת

### פרק שני: תיקון תקנון הכנסת

#### סעיף 144

**הדיון בוועדת הכנסת בתיקון התקנון[תיקון: תשע״ב־3]**



#### תתי-סעיפים:

##### תת-סעיף א

חבר הכנסת שאינו שר או סגן שר רשאי להגיש הצעה לתיקון תקנון זה ליושב ראש ועדת הכנסת.

##### תת-סעיף ב

ועדת הכנסת תחליט אם להכין את ההצעה לשם הבאתה לאישור הכנסת או להסירה מסדר יומה.

##### תת-סעיף ג

הצעה 
לתיקון התקנון שהכינה ועדת הכנסת תונח על שולחן הכנסת, בצירוף דברי הסבר, 
וכל חבר כנסת וכן שר או סגן שר רשאים, בתוך 14 ימים, להגיש ליושב ראש ועדת 
הכנסת השגה בכתב על התיקון המוצע.

##### תת-סעיף ד

ועדת הכנסת
 תדון בהשגות שהוגשו ובסיום דיוניה, תניח שוב על שולחן הכנסת את ההצעה 
לתיקון התקנון בנוסח שקיבלה, בצירוף ההשגות שדחתה; ואולם השגה השוללת את 
ההצעה לתיקון התקנון לא תידון, אך תצורף להצעת התיקון שתונח על שולחן 
הכנסת.

##### תת-סעיף ה

ועדת הכנסת
 רשאית לחדש את דיוניה בהצעה לתיקון התקנון גם לאחר שהונחה על שולחן הכנסת,
 וכל עוד לא החל הדיון בה; החליטה ועדת הכנסת לעשות כן, יודיע על כך יושב 
ראש הוועדה לכנסת; הוועדה תכין מחדש את הצעת התיקון ויחולו הוראות סעיפים 
קטנים (ג) ו־(ד), או תחליט להסירה מסדר יומה.

----

