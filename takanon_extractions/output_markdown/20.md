## חלק ג׳: עבודת הכנסת

### פרק ראשון: ישיבות

#### סעיף 20

**פתיחת מושב הכנסת[תיקון: תש״ע־3, תשע״א, תשע״ב־2]**



#### תתי-סעיפים:

##### תת-סעיף א

נשיא המדינה רשאי לפתוח את ישיבת הכנסת הראשונה בכל מושב של הכנסת, ויישא דברים מיד אחרי יושב ראש הכנסת.

##### תת-סעיף ב

פתח נשיא 
המדינה את ישיבת הכנסת כאמור בסעיף קטן (א), ימסור ראש הממשלה, מיד אחריו, 
הודעה על פעילות הממשלה בתקופה שחלפה מאז המושב הקודם ועל תכניות הממשלה 
למושב הקרוב; לא פתח נשיא המדינה את ישיבת הכנסת, יפתח ראש הממשלה את 
הישיבה בהודעה כאמור; על הודעת ראש הממשלה יתקיים דיון סיעתי והכנסת תצביע 
עליה.

##### תת-סעיף ג

דנה הכנסת 
בהצעה להביע אי־אמון בממשלה ביום פתיחת מושב הכנסת, תנומק ההצעה אחרי הודעת
 ראש הממשלה, יתקיים דיון סיעתי משולב בשני הנושאים ובסופו תצביע הכנסת על 
הודעת ראש הממשלה ולאחר מכן על ההצעה להביע אי־אמון בממשלה.

----

