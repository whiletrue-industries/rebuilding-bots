## חלק ז׳: הליך החקיקה

### פרק רביעי: הקריאה הראשונה

#### סעיף 82

**סדרי הקריאה הראשונה[תיקון: תשע״א־5, תשע״ו, תשע״ז]**



#### תתי-סעיפים:

##### תת-סעיף א

הדיון 
האישי בקריאה הראשונה ייפתח בהנמקה של הצעת החוק, במסגרת זמן שלא תעלה על 
עשר דקות, על ידי אחד מאלה, לפי העניין, והוא רשאי לסכם את הדיון:

###### תת-תת-סעיף 1

בהצעת חוק פרטית – יוזם הצעת החוק או חבר כנסת אחר שהוא הסמיכו לכך; היתה הצעת החוק מיזוג של כמה הצעות חוק כאמורבסעיף 79(ג),
 ייפתח ויסוכם הדיון על ידי היוזם ששמו מופיע ראשון על גבי הצעת החוק או 
חבר כנסת אחר שהוא הסמיכו לכך; ואולם לאחר ההנמקה כאמור, רשאי היוזם הראשון
 של כל אחת מהצעות החוק הנוספות שמוזגו לנמק את הצעת החוק במסגרת זמן שלא 
תעלה על חמש דקות, לפי סדר השמות על גבי הצעת החוק;

###### תת-תת-סעיף 2

בהצעת חוק מטעם ועדה – יושב ראש הוועדה;

###### תת-תת-סעיף 3

בהצעת חוק ממשלתית – שר, או סגן שר בענייני המשרד שבו הוא מכהן.

##### תת-סעיף ב

היה מוצמד 
לקריאה הראשונה בהצעת חוק דיון מוקדם בהצעת חוק אחרת, רשאי יוזם הצעת החוק 
המוצמדת או חבר כנסת אחר שהוא הסמיכו לכך, לנמק את הצעתו מיד לאחר הנמקת 
הצעת החוק המקורית, במסגרת זמן שלא תעלה על שלוש דקות.

###### תת-תת-סעיף 1

אושרה הצעת חוק ממשלתית בקריאה הראשונה, יודיע יושב ראש הישיבה לאיזו ועדה, קבועה או לעניין מסוים, תועבר לדיון.

###### תת-תת-סעיף 2

מיד לאחר 
ההודעה כאמור בפסקה (1), רשאי כל אחד מחברי הכנסת להציע, בלא הנמקה, כי 
ההצעה תועבר לוועדה אחרת וכן רשאי הוא להציע כי תועבר לוועדה משותפת; הוצע 
כאמור, תקבע ועדת הכנסת את הוועדה שתדון בהצעת החוק, והצעת החוק תועבר אליה
 לאחר שיושב ראש ועדת הכנסת הודיע לכנסת על החלטת הוועדה; החליטה ועדת 
הכנסת כי הצעת החוק תידון בוועדה משותפת, תקבע את הרכבה בהתאם להוראותסעיף 110.

##### תת-סעיף ג

אחרי 
ההנמקה של הצעת חוק פרטית או של הצעת חוק מטעם ועדה רשאי שר, או סגן שר 
בענייני המשרד שבו הוא מכהן, להביע את עמדת הממשלה ביחס להצעת החוק.

##### תת-סעיף ד

היו על סדר
 היום כמה הצעות חוק בנושא דומה בהתאם לקביעת נשיאות הכנסת, רשאי יושב ראש 
הכנסת לקבוע כי יתקיים דיון משולב בהצעות החוק, והוראות סעיף זה יחולו 
בשינויים המחויבים.

##### תת-סעיף ה

בתום הדיון תחליט הכנסת אם לאשר את הצעת החוק או להסירה מסדר היום, ולעניין דחיית ההצבעה יחולו הוראותסעיף 35; הוצמד לקריאה הראשונה דיון מוקדם בהצעת חוק אחרת, תחליט הכנסת לגביה כאמור בהצבעה נפרדת שתתקיים מיד.

##### תת-סעיף ו

סיעה שכל 
חבריה לא השתתפו בדיון ולא השתתפו בהצבעה או נמנעו, רשאי אחד מחבריה למסור 
בשמה הודעה בקשר לכך מיד לאחר ההצבעה, במסגרת זמן שלא תעלה על חמש דקות.

----

