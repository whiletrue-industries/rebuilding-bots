## חלק ח׳: ועדות הכנסת

### פרק שישי: התנהגות חברי הכנסת בישיבות הוועדות

#### סעיף 121

**כללי התנהגות בישיבת ועדה[תיקון: תשע״ב־3, תשע״ד, תשע״ו]**



#### תתי-סעיפים:

##### תת-סעיף א

חבר הכנסת המשתתף בישיבת ועדה ימלא אחר הוראות יושב ראש הוועדה.

##### תת-סעיף ב

חבר הכנסת ידבר בישיבת ועדה ברשות יושב ראש הוועדה ובמסגרת הזמן שהוקצבה לו.

###### תת-תת-סעיף 1

נקרא חבר הכנסת לסדר שלוש פעמים בישיבה אחת של הוועדה, רשאי יושב ראש 
הוועדה לשלול ממנו את רשות הדיבור באותה ישיבה, או להוציאו מהישיבה, ואם 
היה צורך בכך – להורות על הוצאתו.

###### תת-תת-סעיף 2

הפר חבר הכנסת את הסדר הפרה חמורה, רשאי יושב ראש הוועדה להוציאו מהישיבה לאלתר, ואם היה צורך בכך – להורות על הוצאתו.

##### תת-סעיף ג

חבר הכנסת 
ידבר בישיבת ועדה בצורה הולמת, בלשון מקובלת ובאופן השומר על כבוד הכנסת, 
ולא יעשה בוועדה מעשה שיש בו פגיעה בכבוד הכנסת, בכבוד אחד מחבריה או בסדר 
דיוני הוועדה.

##### תת-סעיף ד

חבר הכנסת המשתתף בישיבת ועדה לא ישוחח במהלך הישיבה בטלפון ויקפיד שמכשיר הטלפון או מכשיר אחר שברשותו לא ירעישו.

##### תת-סעיף ה

הוראותפרק זהיחולו גם על שרים וסגני שרים.

----

