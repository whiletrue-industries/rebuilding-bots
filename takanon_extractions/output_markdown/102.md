## חלק ח׳: ועדות הכנסת

### פרק ראשון: ועדות קבועות, סמכויותיהן והרכבן

#### סעיף 102

**הרכב הוועדות הקבועות[תיקון: תשע״ב־3, תשע״ד]**



#### תתי-סעיפים:

##### תת-סעיף א

הכנסת תקבע את ההרכב הסיעתי של הוועדות הקבועות ותבחר את חברי הוועדות כאמורבסעיף 21(א) לחוק־יסוד: הכנסת, בהתאם להצעת הוועדה המסדרת לפיסעיף 2א(ג) לחוק הכנסת,
 או להצעת ועדת הכנסת, אם נבחרה, בהתחשב בהרכב הסיעתי של הכנסת ובגודל 
הסיעות, וכן בהודעת הסיעות לגבי שיבוץ חבריהן בוועדות, אם נמסרה; ואולם, לא
 מסרה סיעה הודעה כאמור, יהיו חבריה רשאים להשתתף בישיבות ועדה כממלאי מקום
 לפיסעיף 104,
 במשך תקופה שלא תעלה על שישים ימים מיום שהכנסת בחרה את חברי הוועדה; 
בחלוף התקופה, לא יהיו חברי הסיעה רשאים להשתתף כחברי הוועדה בישיבותיה, עד
 לבחירתם על ידי הכנסת כחברי הוועדה לפי הוראות סעיף קטן זה.

##### תת-סעיף ב

בכפוף להוראות סעיף קטן (א), סיעה הזכאית למנות חבר ועדה מטעמה, רשאית למנותו מבין חבריה של סיעה אחרת.

##### תת-סעיף ג

התפנה 
מקומו של חבר ועדה, תודיע הסיעה שמטעמה הוא מכהן, בכתב, ליושב ראש ועדת 
הכנסת על החבר שיכהן מטעמה במקומו, ויושב ראש ועדת הכנסת יודיע לכנסת מיהו 
חבר הוועדה החדש; חברותו של חבר הוועדה החדש תהיה בתוקף מעת מסירת ההודעה 
לכנסת; הוראות אלה יחולו גם אם החליטה סיעה על חילופי חבר ועדה מטעמה, 
ובלבד שאינו יושב ראש הוועדה.

###### תת-תת-סעיף 1

הוא לא ישתתף בהצבעה אם כל חברי הוועדה שאת מקומם הוא רשאי למלא השתתפו בה;

###### תת-תת-סעיף 2

הוא ינהל ישיבה של הוועדה, כולה או חלקה, רק אם כל חברי הוועדה שאת מקומם הוא רשאי למלא אינם נוכחים בה;

###### תת-תת-סעיף 3

הוא לא ייבחר לכהן כיושב ראש או כחבר של ועדת משנה או של ועדה משותפת.

##### תת-סעיף ד

שר או סגן שר לא יהיה חבר בוועדה מוועדות הכנסת או ממלא מקום של חבר ועדה.

##### תת-סעיף ה

חל שינוי 
בהרכב הסיעתי של הכנסת, לא יחול שינוי בהרכב הסיעתי של הוועדות, אלא אם כן 
קבעה הכנסת, לפי הצעת ועדת הכנסת, הרכב סיעתי חדש של הוועדות.

----

