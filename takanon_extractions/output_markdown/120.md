## חלק ח׳: ועדות הכנסת

### פרק חמישי: פומביות הישיבות והפרוטוקולים

#### סעיף 120

**פומביות פרוטוקולים ועיון בהם[תיקון: תשע״ב־3, תשע״ד־5]**



#### תתי-סעיפים:

##### תת-סעיף א

פרוטוקולים של ישיבות ועדות יהיו פתוחים לעיון הציבור ויפורסמו באתר האינטרנט של הכנסת, בכפוף להוראות סעיף זה.

##### תת-סעיף ב

פרוטוקולים של ישיבות של ועדת החוץ והביטחון, של הוועדה המשותפת לתקציב הביטחון לפיסעיף 18 לחוק יסודות התקציבאו של ועדת משנה שלהן יהיו חסויים ולא יועמדו לעיון הציבור; הוראה זו לא תחול על ישיבות אלה:

###### תת-תת-סעיף 1

ישיבה המשודרת בערוץ הכנסת או מועברת באתר האינטרנט של הכנסת;

###### תת-תת-סעיף 2

ישיבה 
שיושב ראש הוועדה הודיע לפני שהחלה כי הפרוטוקול שלה לא יהיה חסוי, והוא 
רשאי להודיע על כך גם לאחר שהחלה הישיבה, ובלבד שהודעה כזו תינתן רק בהסכמת
 כל מי שדיבר בישיבה עד למתן ההודעה;

###### תת-תת-סעיף 3

ישיבה של ועדת החוץ והביטחון במליאתה העוסקת בחקיקה ראשית או חקיקת משנה, אלא אם כן יושב ראש הוועדה הודיע מראש אחרת.

##### תת-סעיף ג

פרוטוקולים של ישיבות שנקבע בחוק שיהיו חסויות, ובכלל זה ישיבות של ועדת משנה כאמורבסעיף 5(ה) לחוק הכנסת, של ועדה משותפת כאמורבסעיף 18 לחוק מבקר המדינהושל ועדת הכנסת לענייני השירות כאמורבסעיף 6 לחוק שירות הביטחון הכללי, התשס״ב–2002, יהיו חסויים ולא יועמדו לעיון הציבור לפי כל דין.

##### תת-סעיף ד

פרוטוקולים חסויים של ישיבות הוועדות לא יועמדו לעיון הציבור, ואולם –

###### תת-תת-סעיף 1

יושב ראש ועדה, ולעניין ועדת משנה – יושב ראש הוועדה שבחרה אותה, רשאי 
לקבוע, במקרים מיוחדים, ביוזמתו או לפי בקשה של חבר הכנסת וכן של שר או סגן
 שר או נציגם, כי פרוטוקול של ישיבת ועדה שאינה מפורטת בסעיף קטן (ב) רישה 
או (ג), או חלק ממנו, יהיה חסוי ולא יועמד לעיון הציבור לתקופה שיקבע או 
לקבוע הוראות והגבלות לעניין העיון בו, בין השאר בשל אחת מאלה:

###### תת-תת-סעיף א

הדבר דרוש לשם שמירה על ביטחון המדינה, אינטרסים חיוניים של המדינה או שלום הציבור וביטחונו;

###### תת-תת-סעיף ב

הדבר דרוש לשם הגנה על עניינו של קטין או חסר ישע;

###### תת-תת-סעיף ג

לבקשת מי שהשתתף בישיבה – העמדת הפרוטוקול לעיון הציבור עשויה לגרום נזק לו או לזולתו.

###### תת-תת-סעיף 2

יושב ראש 
הוועדה יודיע לוועדה על קביעתו כאמור בפסקה (1), ככל האפשר לפני ישיבת 
הוועדה, והוא רשאי להודיע על כך גם במהלכה, וכן רשאי הוא לשנות את קביעתו 
בהודעה לוועדה; הודיע יושב ראש ועדה על קביעתו או על שינויה, רשאית הוועדה 
לשנות את החלטתו.

###### תת-תת-סעיף 3

שינוי לפי 
פסקה (2) של קביעה שלפיה פרוטוקול יהיה חסוי לאחר שהחלה הישיבה ייעשה רק 
בהסכמת כל מי שדיבר בעת שהקביעה כי הפרוטוקול חסוי היתה בתוקף.

###### תת-תת-סעיף 4

יושב ראש 
ועדה כאמור בפסקה (1) רשאי, באישור בכתב של יושב ראש הכנסת, לקבוע קביעה 
כאמור באותה פסקה גם לאחר סיומה של ישיבת הוועדה לגבי חלק מהפרוטוקול, כדי 
לחסות שם של אדם או דבר העשוי להביא לזיהויו, ובלבד שהתקיימה לדעתו עילה 
מהעילות המנויות בפסקאות משנה (ב) או (ג) לאותה פסקה; יושב ראש הוועדה 
יודיע לוועדה על אישור שניתן לפי פסקה זו וכן רשאי הוא לשנות את קביעתו 
בהודעה ליושב ראש הכנסת ולוועדה.

##### תת-סעיף ה

פרוטוקולים חסויים של ישיבות הוועדות לא יועמדו לעיון הציבור, ואולם –

###### תת-תת-סעיף 1

חבר הכנסת 
רשאי לעיין בפרוטוקולים חסויים של ישיבת ועדה או ועדת משנה שהוא חבר קבוע 
או ממלא מקום קבוע בה, לרבות פרוטוקולים כאמור מכנסות קודמות;

###### תת-תת-סעיף 2

מי שהשתתף 
בישיבת הוועדה, לרבות חבר הכנסת שאינו חבר הוועדה, רשאי לעיין בפרוטוקול 
הישיבה שבה השתתף, ואם הוזמן רק לחלק מהישיבה יהיה רשאי לעיין רק באותו חלק
 של הפרוטוקול; עיון כאמור ייעשה במשרדי הוועדה.

##### תת-סעיף ו

על העיון בפרוטוקולים של ישיבות ועדה יחולותקנות הארכיונים (עיון בחומר ארכיוני המופקד בגנזך), התש״ע–2010, בשינויים המחויבים וככל שלא נקבע אחרת בתקנון זה; לעניין זה יחולו על ישיבה שהפרוטוקול שלה חסוי הוראותהתקנות האמורותלעניין ישיבה חסויה.

----

