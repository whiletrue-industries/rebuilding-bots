## חלק ח׳: ועדות הכנסת

### פרק רביעי: ישיבות הוועדות

#### סעיף 113

**ניהול הישיבות ואופן ההצבעה[תיקון: תשע״ב־3]**



#### תתי-סעיפים:

##### תת-סעיף א

ועדה תדון ותחליט בכל מספר חברים, אם אין בחוק או בתקנון זה הוראה אחרת לעניין זה, ובלבד שכל חברי הוועדה הוזמנו.

##### תת-סעיף ב

יושב ראש הוועדה רשאי לקבוע את מסגרת הדיון, ורשאי הוא לקצוב את זמן הדיבור, ובלבד שייתן זמן דיבור הולם לכל אחד מחברי הוועדה.

##### תת-סעיף ג



###### תת-תת-סעיף 1

ההצבעה בוועדה תהיה בהרמת ידיים.

###### תת-תת-סעיף 2

יושב ראש 
הוועדה רשאי, ביוזמתו או לפי בקשה של חבר הוועדה, לערוך הצבעה שמית; חבר 
הכנסת שאמר את הצבעתו או שאמר שאינו משתתף בהצבעה, אינו רשאי לשנות את 
אמירתו לאחר שחבר הכנסת הבא אחריו נקרא להצביע.

----

