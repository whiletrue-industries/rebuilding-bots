## חלק ח׳: ועדות הכנסת

### פרק חמישי: פומביות הישיבות והפרוטוקולים

#### סעיף 119

**רישום פרוטוקול ותיקונו[תיקון: תשע״ב־3]**



#### תתי-סעיפים:

##### תת-סעיף א

בישיבות 
ועדה יירשם פרוטוקול שיכלול את רשימת חברי הכנסת הנוכחים, המוזמנים שנכחו 
בישיבה, אלא אם כן זהותם חסויה על פי דין, ומהלך הדיונים; כמו כן יצוין 
בפרוטוקול אם הישיבה לא היתה פומבית או אם הפרוטוקול חסוי.

##### תת-סעיף ב

יושב ראש ועדה רשאי לקבוע הפסקה במהלכה של ישיבת ועדה לבקשת דובר שמבקש כי דבריו לא ייכללו בפרוטוקול.

###### תת-תת-סעיף 1

ישיבה המשודרת בערוץ הכנסת או מועברת באתר האינטרנט של הכנסת;

###### תת-תת-סעיף 2

ישיבה 
שיושב ראש הוועדה הודיע לפני שהחלה כי הפרוטוקול שלה לא יהיה חסוי, והוא 
רשאי להודיע על כך גם לאחר שהחלה הישיבה, ובלבד שהודעה כזו תינתן רק בהסכמת
 כל מי שדיבר בישיבה עד למתן ההודעה;

###### תת-תת-סעיף 3

ישיבה של ועדת החוץ והביטחון במליאתה העוסקת בחקיקה ראשית או חקיקת משנה, אלא אם כן יושב ראש הוועדה הודיע מראש אחרת.

##### תת-סעיף ג

כל דובר 
רשאי לבקש לתקן שיבושים, שגיאות והשמטות בדבריו כפי שנרשמו בפרוטוקול, 
בפנייה בכתב למחלקת הפרוטוקולים; נוכח רושם הפרוטוקול כי נפלה טעות כאמור 
ברישום הפרוטוקול, לפי בקשת הדובר או ביוזמתו, יתקן את הרישום ויודיע על כך
 ליושב ראש הוועדה; התעורר ספק אם נפלה ברישום הפרוטוקול טעות כאמור, תכריע
 בדבר הוועדה.

##### תת-סעיף ד

נאמרו 
בישיבת ועדה דברים שלא בעברית, יירשמו בפרוטוקול בתרגומם לעברית, ולפי 
החלטת מזכיר הכנסת – ייכללו בנספח לפרוטוקול גם בשפה שבה נאמרו.

----

