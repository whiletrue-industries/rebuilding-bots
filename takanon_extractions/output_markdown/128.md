## חלק ח׳: ועדות הכנסת

### פרק שמיני: ועדת חקירה פרלמנטרית

#### סעיף 128

**הצעה להקים ועדת חקירה פרלמנטרית לפיסעיף 22 לחוק־יסוד: הכנסת[תיקון: תשע״ב־3]**



#### תתי-סעיפים:

##### תת-סעיף א

חבר הכנסת 
שאינו שר או סגן שר, כמה חברי כנסת או ועדה מוועדות הכנסת רשאים להציע 
לכנסת להקים ועדת חקירה פרלמנטרית בנושא מסוים; על הצעה להקים ועדת חקירה 
פרלמנטרית יחולו הוראותסעיף 52(ב) עד (ד)כפי שהן חלות על הצעות לסדר היום.

###### תת-תת-סעיף 1

הועברה לוועדת הכנסת הצעה להקים ועדת חקירה פרלמנטרית, תכין הוועדה הצעה 
מטעמה להקים ועדת חקירה פרלמנטרית, ואולם רשאית היא להביא, בצד הצעתה, 
המלצה לכנסת להסיר את הנושא מסדר היום; הועברו לוועדת הכנסת כמה הצעות 
בנושא דומה, תכין הוועדה הצעה אחת מטעמה.

###### תת-תת-סעיף 2

ועדת הכנסת תכין את ההצעה בתוך שלושים ימים מיום שהועברה אליה, וימי הפגרה לא יבואו במניין.

##### תת-סעיף ב

הצעה להקים ועדת חקירה פרלמנטרית שהציעו חברי הכנסת תהיה במסגרת המכסה הסיעתית לפיסעיף 99.

##### תת-סעיף ג

הצעה להקים ועדת חקירה פרלמנטרית תידון בישיבת הכנסת המוקדשת לדיון בהצעות חוק המובאות לדיון מוקדם ובהצעות לסדר היום.

##### תת-סעיף ד

אחד מחברי 
הכנסת שהציעו להקים ועדת חקירה פרלמנטרית או יושב ראש הוועדה המציעה, לפי 
העניין, ינמק את ההצעה במסגרת זמן שלא תעלה על עשר דקות ויבקש להעבירה 
לוועדת הכנסת.

##### תת-סעיף ה

אחרי 
ההנמקה לפי סעיף קטן (ד), רשאי שר, או סגן שר בענייני המשרד שבו הוא מכהן, 
להביע את עמדת הממשלה ביחס להצעה במסגרת זמן שלא תעלה על עשר דקות ולהודיע 
על הסכמתה או על התנגדותה להעברת ההצעה לוועדת הכנסת.

##### תת-סעיף ו

תמכה 
הממשלה בהעברת ההצעה לוועדת הכנסת או לא נקטה עמדה, כאמור בסעיף קטן (ה), 
רשאי אחד מחברי הכנסת הנוכח במליאה, כפי שיקבע יושב ראש הישיבה, להציע 
להסיר את ההצעה מסדר היום ולנמק את התנגדותו להצעה במסגרת זמן שלא תעלה על 
שלוש דקות; קיבל אחד מחברי הכנסת רשות דיבור כדי לנמק את התנגדותו להצעה אך
 בדבריו תמך בה, יפסיקנו יושב ראש הישיבה וייתן רשות דיבור לחבר כנסת אחר 
המבקש להתנגד להצעה.

##### תת-סעיף ז

בתום הדיון
 תחליט הכנסת אם להעביר את ההצעה להקים ועדת חקירה פרלמנטרית לוועדת הכנסת 
או להסירה מסדר היום, ולעניין דחיית ההצבעה יחולו הוראותסעיף 35.

##### תת-סעיף ח

החליטה 
הכנסת להסיר את ההצעה מסדר היום, לא יתקיים דיון בהצעה זהה או דומה בעיקרה 
לפני שעבר חודש מיום החלטת הכנסת, אלא אם כן החליט יושב ראש הכנסת, לבקשת 
חבר הכנסת המציע או הוועדה המציעה, לפי העניין, על קיצור התקופה האמורה אם 
מצא שחל שינוי של ממש בנסיבות.

----

