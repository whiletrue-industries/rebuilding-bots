## חלק ג׳: עבודת הכנסת

### פרק רביעי: הצבעות במליאת הכנסת

#### סעיף 36

**אופן ההצבעה[תיקון: תש״ע־5, תשע״א, תשע״ב־3]**



#### תתי-סעיפים:

##### תת-סעיף א

לפי דרישה בכתב של עשרים חברי הכנסת לפחות או לפי דרישת הממשלה, תיערך הצבעה שמית כמפורט להלן:

###### תת-תת-סעיף 1

חבר הכנסת יצביע באמצעות מערכת ההצבעה האלקטרונית, ממקום מושבו הקבוע בלבד.

###### תת-תת-סעיף 2

יושב ראש הישיבה רשאי להחליט כי הצבעה המתקיימת כחלק מסדרת הצבעות תתקיים בהרמת ידיים, אלא אם כן נשמעה לכך התנגדות של אחת הסיעות.

##### תת-סעיף ב

לפי דרישה בכתב של עשרים חברי הכנסת לפחות או לפי דרישת הממשלה, תיערך הצבעה שמית כמפורט להלן:

###### תת-תת-סעיף 1

מזכיר 
הכנסת יקרא בשמות חברי הכנסת לפי סדר שם משפחתם, וכל אחד מחברי הכנסת, בזה 
אחר זה, יאמר בקול רם את הצבעתו, וכן הוא רשאי לומר שאינו משתתף בהצבעה;

###### תת-תת-סעיף 2

לאחר תום 
קריאת השמות, יקרא מזכיר הכנסת בשנית רק בשמות חברי הכנסת שלא הצביעו או 
שלא אמרו שאינם משתתפים בהצבעה, כדי שיאמרו את הצבעתם;

###### תת-תת-סעיף 3

יושב ראש הישיבה ישאל אם נמצא באולם המליאה חבר כנסת שהצבעתו לא נרשמה ויאפשר את הצבעתו, ומיד לאחר מכן יודיע כי ההצבעה הסתיימה;

###### תת-תת-סעיף 4

מזכיר הכנסת ירשום את תוצאות ההצבעה ויעבירן ליושב ראש הישיבה כדי שיודיען לכנסת;

###### תת-תת-סעיף 5

חבר הכנסת שאמר את הצבעתו או שאמר שאינו משתתף בהצבעה, אינו רשאי לשנות את אמירתו לאחר שחבר הכנסת הבא אחריו נקרא להצביע.

----

