## חלק ז׳: הליך החקיקה

### פרק חמישי: הכנה לקריאה השנייה ולקריאה השלישית

#### סעיף 87

**נוסח לקריאה השנייה ולקריאה השלישית[תיקון: תשע״א־5, תשע״ז]**



#### תתי-סעיפים:

##### תת-סעיף א

הכינה ועדה
 הצעת חוק לקריאה השנייה ולקריאה השלישית, תגישה ליושב ראש הכנסת בנוסח 
שקבעה, בצירוף דף נלווה ובו פרטי הצעת החוק, וכן הסתייגויות ובקשות רשות 
דיבור במליאת הכנסת, אם יש כאלה.

##### תת-סעיף ב



###### תת-תת-סעיף 1

סדר השמות של חברי הכנסת בדף הנלווה להצעת החוק יהיה כסדר שמותיהם על גבי 
הצעת החוק ברשומות, למעט מי מהם שחזר בו מהצעת החוק או שאינו רשאי עוד 
להגיש הצעת חוק פרטית ובהתאם להוראותסעיף 75(ג)(2)לעניין היוזם הראשון.

###### תת-תת-סעיף 2

היתה הצעת החוק מיזוג של כמה הצעות חוק פרטיות כאמורבסעיף 84(ג) או (ד),
 יצוינו על גבי הדף הנלווה להצעת החוק שמותיהם של היוזמים הראשונים של כל 
הצעת חוק תחילה, אחריהם שמותיהם של שאר היוזמים כסדרם על גבי כל הצעת חוק, 
ובנפרד – שמותיהם של המצטרפים לכל הצעת חוק, והכל לפי מועדי הקריאה הראשונה
 של כל הצעת חוק, ובהצעות חוק שהקריאה הראשונה שלהן התקיימה באותו היום – 
לפי מספרן הסידורי של הרשומות.

###### תת-תת-סעיף 1

כל מסתייג רשאי לנמק את הסתייגויותיו במסגרת זמן שלא תעלה על חמש דקות לכל
 הסתייגות; נרשמה הסתייגות אחת בשם כמה מסתייגים, רשאי כל אחד מהם לנמקה 
כאמור; נרשמה הסתייגות בשם שר או סגן שר, רשאי לנמקה אחד השרים, סגן השר 
המסתייג או סגן השר שמינה השר המסתייג.

###### תת-תת-סעיף 2

הסתייגויות
 ינומקו לגבי כל סעיף של הצעת החוק בנפרד, לפי הסדר שבו נרשמו בנוסח שהונח 
על שולחן הכנסת; ואולם רשאי יושב ראש הישיבה, בהסכמת המסתייג, לקבוע כי 
מסתייג, לרבות מי שנרשמה לו הסתייגות לנושא, ינמק את כל הסתייגויותיו 
במרוכז.

###### תת-תת-סעיף 3

לעניין זה,
 דין הסתייגויות חלופיות כדין הסתייגות אחת, ודין הסתייגות לנושא כדין 
הסתייגויות נפרדות לכל הסעיפים שתיקונם מתחייב בשל קבלת ההסתייגות לנושא.

###### תת-תת-סעיף 4

מסתייג רשאי לחזור בו מהסתייגותו כל עוד הכנסת לא הצביעה עליה.

----

