## חלק ב׳: ארגון הכנסת

### פרק ראשון: יושב ראש הכנסת וסגניו

#### סעיף 6

**תפקידי יושב ראש הכנסת וסגן ליושב ראש הכנסת[תיקון: תש״ע, תש״ע־3, תשע״ד]**



#### תתי-סעיפים:

##### תת-סעיף א

יושב ראש 
הכנסת ינהל את ענייני הכנסת, ייצג אותה כלפי חוץ, ישמור על כבודה, על הסדר 
בישיבותיה ועל קיום תקנונה; הוא ישב ראש בישיבות הכנסת וינהלן, ובכלל זה 
יקבע את תוצאות ההצבעות וכן ימלא כל תפקיד המוטל עליו לפי דין.

##### תת-סעיף ב

יושב ראש 
הכנסת אחראי על הכנתו וביצועו של תקציב הכנסת; אושרה הצעת התקציב השנתי של 
הכנסת בקריאה הראשונה במסגרת הצעת חוק התקציב השנתי, תועבר לדיון בוועדה 
המשותפת של ועדת הכנסת וועדת הכספים האמורהבסעיף 11(ב) לחוק יסודות התקציב; ההצעה תובא לקריאה השניה ולקריאה השלישית במסגרת הצעת חוק התקציב השנתי.

###### תת-תת-סעיף 1

שמה של סיעה יהא ככינויה של רשימת המועמדים שמתוכה נבחרו חברי הסיעה 
לכנסת; ואולם הסיעה רשאית להודיע ליושב ראש הכנסת, בתוך 15 ימים מיום כינוס
 הכנסת, כי שם הסיעה יכלול חלק מהכינוי בלבד או את האות או האותיות שנשאה 
רשימת המועמדים בבחירות לאותה כנסת.

###### תת-תת-סעיף 2

התפלגה סיעה לפיסעיף 59 לחוק הכנסת,
 תקבע ועדת הכנסת את שם הסיעות החדשות, לפי הצעתן; הסיעה החדשה שבה רוב 
חברי הסיעה שהתפלגה, רשאית להמשיך לשאת את שם הסיעה, ואם התפלגה לסיעות 
שוות בגודלן – תיחשב הסיעה החדשה שעמה נמנה חבר הכנסת שעמד בראש רשימת 
המועמדים לכנסת, כסיעה שבה רוב החברים; חדל חבר הכנסת האמור לכהן כחבר 
הכנסת או להימנות עם הסיעה שהתפלגה – יבוא במקומו לעניין זה הבא אחריו 
באותה רשימת מועמדים.

###### תת-תת-סעיף 3

על אף 
הוראות פסקה (2), ועדת הכנסת לא תאשר לסיעה לשאת שם העלול להטעות או לפגוע 
בתקנת הציבור או ברגשותיו או שם הזהה, או שם הדומה עד כדי להטעות, לשם של 
סיעה אחרת או של מפלגה שמיוצגת בכנסת על ידי סיעה אחרת, לרבות המפלגה שהחלק
 שהתפלג נמנה ערב הפילוג עם הסיעה שייצגה אותה.

##### תת-סעיף ג

יושב ראש הכנסת אחראי על מינהל הכנסת ועל מזכירות הכנסת.

##### תת-סעיף ד

בכהונתו כנשיא המדינה בפועל כאמורבסעיף 23(א) לחוק־יסוד: נשיא המדינה, לא ינהל יושב ראש הכנסת את ישיבות הכנסת, אלא אם כן החליטה ועדת הכנסת אחרת.

##### תת-סעיף ה

יושב ראש 
הכנסת לא יהיה חבר בוועדה מוועדות הכנסת, פרט לוועדת הפירושים, ואולם הוא 
רשאי להשתתף בדיוני כל אחת מוועדות הכנסת ובכלל זה ועדות משותפות וועדות 
משנה, אף אם הפרוטוקול שלהן חסוי.

##### תת-סעיף ו

יושב ראש 
הכנסת רשאי למסור, מזמן לזמן, את ניהול ישיבת הכנסת או כל תפקיד מתפקידיו 
שנקבעו בתקנון זה, לאחד הסגנים, למעט תפקידיו לפי סעיפים קטנים (ב) ו־(ג).

##### תת-סעיף ז

לסגן ליושב ראש הכנסת, הממלא את מקומו של יושב ראש הכנסת כאמורבסעיף 29 לחוק משכן הכנסת, או שיושב ראש הכנסת אצל לו מסמכויותיו כאמורבסעיף 30(א) לחוק האמור, או המנהל את ישיבת הכנסת או הממלא אחד מתפקידי יושב ראש הכנסת, יהיו, באותו מעמד, כל החובות והסמכויות הנתונות ליושב ראש הכנסת.

##### תת-סעיף ח

סגן ליושב ראש הכנסת לא יהיה יושב ראש ועדת הכנסת או ממלא מקומו.

----

