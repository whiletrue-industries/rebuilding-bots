## חלק ד׳: כלים פרלמנטריים

### פרק חמישי: הצעות לסדר היום ודיונים מהירים

#### סעיף 52

**הצעות לסדר היום – כללי[תיקון: תשע״א־2, תשע״ב־3]**



#### תתי-סעיפים:

##### תת-סעיף א

חבר הכנסת,
 שאינו שר או סגן שר, רשאי להציע לכנסת לכלול נושא בסדר יומה (בתקנון זה – 
הצעה לסדר היום), במסגרת מכסה סיעתית שתקבע ועדת הכנסת לפיסעיף 99; חבר הכנסת יצרף להצעה דברי הסבר.

##### תת-סעיף ב

הצעה לסדר היום תוגש ליושב ראש הכנסת לשם אישורה, באמצעות מזכיר הכנסת.

##### תת-סעיף ג

הצעה לסדר 
היום שהוגשה ליושב ראש הכנסת עד שעה 11:00 ביום ב׳, ואושרה על ידיו, תובא 
לדיון באותו שבוע, ואולם יושב ראש הכנסת רשאי לדחות את מועד הדיון בנסיבות 
שבהן הדבר מתחייב כאמורבסעיף 25(ה); הצעה לסדר היום שלא הובאה לפני הכנסת עד תחילת הפגרה – מבוטלת ולא תבוא במניין ההצעות לפיסעיף 99.

##### תת-סעיף ד

יושב ראש 
הכנסת רשאי לשנות את נוסח ההצעה לסדר היום; שינה יושב ראש הכנסת את הנוסח, 
יודיע על כך לחבר הכנסת, שיהיה רשאי לבקש מהיושב ראש עיון חוזר; החלטת 
היושב ראש תהיה סופית.

###### תת-תת-סעיף 1

אחרי ההנמקה לפי סעיף קטן (א), רשאית הממשלה להביע את עמדתה ביחס להצעה 
ולהודיע על הסכמתה או על התנגדותה לכלול את הנושא המוצע בסדר היום של 
הכנסת, או להציע שהנושא יידון בוועדה מוועדות הכנסת; הממשלה רשאית להביע את
 עמדתה במרוכז על כמה הצעות בנושא דומה.

###### תת-תת-סעיף 2

עמדת 
הממשלה כאמור בפסקה (1) תוצג על ידי אחד מאלה, בסדר זה: ראש הממשלה, השר 
שהנושא המוצע נמצא בסמכותו, או סגנו, ואם הנושא נמצא בסמכות ראש הממשלה – 
גם השר המקשר בין הממשלה לבין הכנסת, ואולם בנסיבות מיוחדות ואם יושב ראש 
הכנסת אישר זאת מראש, רשאית הממשלה להציג את עמדתה על ידי שר אחר.

##### תת-סעיף ה

חבר הכנסת 
שהצעתו לסדר היום לא אושרה על ידי יושב ראש הכנסת רשאי לערער על ההחלטה 
לפני ועדת הכנסת, שתדון ותחליט בערעור בתוך שבוע מיום הגשתו; החלטתה של 
ועדת הכנסת תהיה סופית.

##### תת-סעיף ו

ראה יושב 
ראש הכנסת, לאחר שהתייעץ עם יושב ראש ועדת החוץ והביטחון, שהעלאת הצעה לסדר
 היום במליאת הכנסת עלולה לפגוע בביטחון המדינה, ביחסי החוץ שלה או בעניין 
כלכלי חיוני שלה, הוא רשאי לקבוע כי הדיון בהצעה יתקיים בוועדה מוועדות 
הכנסת, ויודיע על קביעתו לחבר הכנסת המציע ולוועדה שקבע; הוועדה תשמע את 
המציע באחת משתי ישיבותיה הקרובות לאחר שנמסרה לה הודעת היושב ראש, ותחליט 
אם לכלול את הנושא בסדר יומה; החליטה הוועדה לכלול את הנושא בסדר יומה, 
יהיה דין ההצעה כדין הצעה שמסרה הכנסת לדיון בוועדה; ההצעה תבוא במניין 
ההצעות לפיסעיף 99.

----

