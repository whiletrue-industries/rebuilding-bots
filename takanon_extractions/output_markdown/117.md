## חלק ח׳: ועדות הכנסת

### פרק רביעי: ישיבות הוועדות

#### סעיף 117

**עיכוב בעבודת ועדה[תיקון: תשע״ב־3, תשע״ו־4]**



#### תתי-סעיפים:

##### תת-סעיף א

עברו שישה 
חודשים מיום שהצעת חוק הועברה לדיון בוועדה, והוועדה לא סיימה את דיוניה, 
לקריאה הראשונה או לקריאה השנייה ולקריאה השלישית, לפי העניין, רשאי חבר 
הכנסת היוזם, ולעניין הצעת חוק ממשלתית – הממשלה, בהודעה בכתב של מזכיר 
הממשלה, לפנות לוועדת הכנסת ולבקש את התערבותה.

##### תת-סעיף ב

עברו 75 
ימים מיום שהצעה לסדר היום או הצעה לדיון מהיר הועברה לדיון בוועדה, 
והוועדה לא סיימה את דיוניה בהצעה, רשאי חבר הכנסת המציע לפנות לוועדת 
הכנסת ולבקש את התערבותה.

###### תת-תת-סעיף 1

ישיבה המשודרת בערוץ הכנסת או מועברת באתר האינטרנט של הכנסת;

###### תת-תת-סעיף 2

ישיבה 
שיושב ראש הוועדה הודיע לפני שהחלה כי הפרוטוקול שלה לא יהיה חסוי, והוא 
רשאי להודיע על כך גם לאחר שהחלה הישיבה, ובלבד שהודעה כזו תינתן רק בהסכמת
 כל מי שדיבר בישיבה עד למתן ההודעה;

###### תת-תת-סעיף 3

ישיבה של ועדת החוץ והביטחון במליאתה העוסקת בחקיקה ראשית או חקיקת משנה, אלא אם כן יושב ראש הוועדה הודיע מראש אחרת.

##### תת-סעיף ג

הוראות 
סעיפים קטנים (א) ו־(ב) לא יחולו אם היוזם נתן את הסכמתו להימשכות הדיונים,
 ולעניין הצעת חוק ממשלתית – אם הממשלה נתנה את הסכמתה כאמור או אם מדובר 
בהצעת חוק רחבת היקף שנדונה בוועדה באופן סדיר.

##### תת-סעיף ד

ועדת הכנסת
 רשאית לקצוב זמן נוסף לוועדה, כדי שתביא את דיוניה לסיום ולהצבעה בתקופה 
זו, ורשאית היא להעביר את הדיון לוועדה אחרת, לרבות תוך קציבת זמן כאמור.

##### תת-סעיף ה

לעניין 
סעיף זה, תימנה התקופה בסעיפים קטנים (א) או (ב), מיום העברת העניין לוועדה
 שדנה בו, אף אם ועדת הכנסת היא שקבעה את הוועדה שבה יידון, וימי הפגרה לא 
יבואו במניין התקופה כאמור.

----

