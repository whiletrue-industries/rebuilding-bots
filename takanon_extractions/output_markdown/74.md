## חלק ז׳: הליך החקיקה

### פרק ראשון: הליך החקיקה – כללי

#### סעיף 74

**הליך החקיקה – כללי[תיקון: תשע״א־5, תשע״ב־3]**



#### תתי-סעיפים:

##### תת-סעיף א

הצעת חוק תידון בכנסת בשלוש קריאות, והצעת חוק פרטית – גם בדיון המוקדם; חוק יתקבל בקריאה השלישית; הוראותחלק זהיחולו גם על חוקי־יסוד.

##### תת-סעיף ב

הצעת חוק 
תוגש לכנסת בידי חבר הכנסת (בתקנון זה – הצעת חוק פרטית) או על ידי הממשלה 
(בתקנון זה – הצעת חוק ממשלתית), ובעניינים כמפורטבסעיף 80– גם על ידי ועדה של הכנסת (בתקנון זה – הצעת חוק מטעם ועדה); הצעות חוק שהונחו על שולחן הכנסת יפורסמו באתר האינטרנט של הכנסת.

###### תת-תת-סעיף 1

הצעת חוק יכול שתהיה ביוזמת כמה חברי כנסת, והם יקבעו את סדר שמותיהם על גבי הצעת החוק.

###### תת-תת-סעיף 2

יוזם הצעת 
חוק רשאי לצרף להצעתו חברי כנסת נוספים, והוא יקבע את סדר שמותיהם על גבי 
הצעת החוק; שמות המצטרפים יצוינו בנפרד משמות היוזמים.

###### תת-תת-סעיף 3

הונחה הצעת החוק על שולחן הכנסת, לא ישונה סדר שמות היוזמים והמצטרפים אליה (בחלק זה– מציעי הצעת החוק).

##### תת-סעיף ג

ועדות הכנסת יכינו את הצעות החוק בהתאם להוראותחלק זה.

##### תת-סעיף ד

(בוטל).

##### תת-סעיף ה

(בוטל).

----

