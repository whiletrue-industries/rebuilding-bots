## חלק ז׳: הליך החקיקה

### פרק שישי: הקריאה השנייה והקריאה השלישית

#### סעיף 92

**סדרי הקריאה השלישית[תיקון: תשע״א־5, תשע״ז]**



#### תתי-סעיפים:

##### תת-סעיף א

בתום 
הקריאה השנייה תתקיים מיד הקריאה השלישית, ובה תצביע הכנסת, בלא דיון, על 
החוק כולו כפי שהתקבל בקריאה השנייה, הכולל הסתייגויות, ככל שהתקבלו.

##### תת-סעיף ב

על אף 
האמור בסעיף קטן (א), התקבלה הסתייגות, תתקיים הקריאה השלישית בשבוע שלאחר 
השבוע שבו הסתיימה הקריאה השנייה אם ביקשו זאת הממשלה או יושב ראש הוועדה 
שהכינה את הצעת החוק, וימי הפגרה לא יבואו במניין; לעניין סעיף קטן זה 
תיוצג הממשלה על ידי אחד מאלה, בסדר זה: ראש הממשלה, השר שדיבר בשם הממשלה 
לגבי הצעת החוק בקריאה השנייה, השר המקשר בין הממשלה לבין הכנסת, שר אחר, 
או סגן שר בענייני המשרד שבו הוא מכהן, ובלבד שהם נוכחים באולם המליאה.

##### תת-סעיף ג

התקבל 
החוק, רשאי יוזם הצעת החוק לקבל את רשות הדיבור במסגרת זמן שלא תעלה על 
שלוש דקות; יושב ראש הישיבה רשאי לתת רשות דיבור במסגרת זמן כאמור ליוזמים 
נוספים.

##### תת-סעיף ד

סיעה שכל 
חבריה לא השתתפו בקריאה השנייה ובקריאה השלישית או נמנעו, ולא הגישו 
הסתייגויות או בקשות רשות דיבור במליאת הכנסת, רשאי אחד מחבריה למסור בשמה 
הודעה בקשר לכך מיד לאחר ההצבעה, במסגרת זמן שלא תעלה על חמש דקות.

###### תת-תת-סעיף 1

הממשלה תמסור לוועדה המכינה את הצעת החוק את עמדתה כאמורבסעיף 3ג(ד) לחוק־יסוד: משק המדינה;
 עמדת הממשלה תימסר בהודעה בכתב של מזכיר הממשלה, ככל האפשר עם מסירת הערכת
 השר בדבר העלות התקציבית או בתוך זמן סביר שקצב לכך יושב ראש הוועדה, וכל 
עוד הצעת החוק לא הונחה על שולחן הכנסת.

###### תת-תת-סעיף 2

בדברי ההסבר להצעת חוק המתפרסמת לקריאה הראשונה תצוין עלותה התקציבית; קבעה הוועדה שהעלות התקציבית עולה על הסכום הנקובבסעיף 3ג לחוק־יסוד: משק המדינה, תצוין בדברי ההסבר גם היותה הצעת חוק תקציבית, זולת אם הממשלה נתנה את הסכמתה כאמורבחוק היסודאו אם חל לגביה הסייג האמורבסעיף 3ג(ו) לחוק היסוד.

###### תת-תת-סעיף 3

קבעה ועדה שלהצעת חוק שהכינה לקריאה השנייה ולקריאה השלישית יש עלות תקציבית העולה על הסכום הנקובבסעיף 3ג לחוק־יסוד: משק המדינה,
 יצוין על גבי הנוסח המונח על שולחן הכנסת כי הצעת החוק היא הצעת חוק 
תקציבית, זולת אם הממשלה נתנה את הסכמתה כאמור בחוק היסוד או אם חל לגביה 
הסייג האמורבסעיף 3ג(ו) לחוק היסוד; הוראות פסקה זו יחולו גם על הסתייגות תקציבית.

----

