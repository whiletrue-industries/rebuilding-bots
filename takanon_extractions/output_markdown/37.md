## חלק ג׳: עבודת הכנסת

### פרק רביעי: הצבעות במליאת הכנסת

#### סעיף 37

**תוצאות ההצבעה[תיקון: תש״ע־5]**



#### תתי-סעיפים:

##### תת-סעיף א

בתום ההצבעה יודיע יושב ראש הישיבה את תוצאותיה.

##### תת-סעיף ב

חבר הכנסת 
שהשתתף בהצבעה אלקטרונית וטען שהצבעתו לא נקלטה או שביקש לשנות את הצבעתו 
בשל טעות, יודיע על כך מיד לאחר ההצבעה; יושב ראש הישיבה ישקול את הבקשה, 
והוא יודיע מיד על הבקשה ועל החלטתו אם לשנות את תוצאות ההצבעה.

##### תת-סעיף ג

בהצבעה בהרמת ידיים –

###### תת-תת-סעיף 1

ראה יושב 
ראש הישיבה כי הצעה שעמדה להצבעה זכתה לרוב או נדחתה ברוב, אין סופרים את 
הקולות, אלא אם כן נקבעה בחוק דרישה לרוב מסוים של קולות; ואולם יושב ראש 
הישיבה רשאי להודיע, לפני הצבעה כלשהי, כי הקולות ייספרו;

###### תת-תת-סעיף 2

החליט יושב ראש הישיבה שתוצאות ההצבעה לא היו ברורות, יורה מיד על קיום הצבעה נוספת, בהרמת ידיים או אלקטרונית.

##### תת-סעיף ד

היו תוצאות ההצבעה שקולות, אין ההצעה מתקבלת, ואין חוזרים על ההצבעה.

----

