## חלק ד׳: כלים פרלמנטריים

### פרק חמישי: הצעות לסדר היום ודיונים מהירים

#### סעיף 54

**הצעה דחופה לסדר היום[תיקון: תשע״א־2, תשע״ב־3]**



#### תתי-סעיפים:

##### תת-סעיף א

חבר הכנסת 
רשאי לבקש מנשיאות הכנסת לאשר כי הצעה לסדר היום שהגיש תידון כהצעה דחופה 
לסדר היום (בתקנון זה – הצעה דחופה); לא תובא לאישור הנשיאות יותר מהצעה 
דחופה אחת בשבוע של אותו חבר כנסת.

##### תת-סעיף ב

על הצעה דחופה יחולו הוראותפרק זהכפי שהן חלות על הצעה לסדר היום, בשינויים המחויבים ובשינויים אלה:

###### תת-תת-סעיף 1

היא לא תבוא במניין ההצעות לפיסעיף 99;

###### תת-תת-סעיף 2

המציע אינו רשאי להסמיך חבר מסיעתו לנמקה, כאמורבסעיף 53(א), אלא אם כן אישר זאת יושב ראש הכנסת, בנסיבות מיוחדות;

###### תת-תת-סעיף 3

מסגרת הזמן להנמקתה, כאמורבסעיף 53(א), לא תעלה על שלוש דקות.

##### תת-סעיף ג

הצעה דחופה תידון בכנסת בשבוע שבו אושרה ובמועד שתקבע נשיאות הכנסת, אלא אם כן החליטה הנשיאות לדחות את הדיון בשבוע אחד.

##### תת-סעיף ד

נשיאות הכנסת תאשר דיון בהצעה דחופה אם נושא ההצעה הוא בעל חשיבות או דחיפות מיוחדות; ואולם לא יאושר דיון בהצעה דחופה –

###### תת-תת-סעיף 1

ביותר מחמישה נושאים בשבוע, אלא אם כן החליטה הנשיאות אחרת, בנסיבות מיוחדות;

###### תת-תת-סעיף 2

אם מובאים לפני הכנסת באותו שבוע הצעה לסדר היום או שאילתה דחופה או הצעה להביע אי־אמון בממשלה בנושא דומה;

###### תת-תת-סעיף 3

אם חבר מסיעתו של המציע הגיש באותו שבוע הצעה דחופה בנושא דומה;

###### תת-תת-סעיף 4

אם החליטה הנשיאות לפיסעיף 61(א)לאשר דיון מהיר בוועדה בנושא דומה.

##### תת-סעיף ה

בקשה 
לאישור הצעה דחופה שהוגשה לנשיאות הכנסת עד שעה 10:30 ביום ב׳, תידון על 
ידי הנשיאות באותו יום, ואם הוגשה לאחר מכן – תידון באותו שבוע, אם החליט 
על כך יושב ראש הכנסת.

##### תת-סעיף ו



###### תת-תת-סעיף 1

לא אישרה נשיאות הכנסת הצעה דחופה, רשאי חבר הכנסת לערער, בו ביום, לפני 
ועדת הכנסת, והיא תדון בכך בישיבתה הקרובה; קיבלה ועדת הכנסת את ערעורו של 
חבר הכנסת, יראו את ההצעה כאילו אושרה כדחופה על ידי הנשיאות.

###### תת-תת-סעיף 2

נעדר חבר 
הכנסת מישיבתה של ועדת הכנסת בעת שדנה בערעורו, יראוהו כמי שלא הגיש ערעור,
 ואולם אם קבעה ועדת הכנסת כי נבצר ממנו להשתתף בישיבה מסיבה רפואית או 
מסיבה מוצדקת אחרת, רשאי חבר כנסת אחר שהמערער הסמיכו לכך בכתב לייצגו 
בוועדה.

###### תת-תת-סעיף 3

חבר הכנסת המערער או מי שמייצגו כאמור בפסקה (2) לא ישתתף בהצבעה.

###### תת-תת-סעיף 4

הגישו כמה 
חברי כנסת ערעורים לגבי הצעות לסדר היום בנושא דומה, בהתאם לקביעת נשיאות 
הכנסת, תקיים ועדת הכנסת הצבעה אחת בלבד לגבי כל נושא, והחלטתה תחול על כל 
ההצעות שהוגש לגביהן ערעור.

----

