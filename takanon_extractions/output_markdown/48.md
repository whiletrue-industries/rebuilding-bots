## חלק ד׳: כלים פרלמנטריים

### פרק שלישי: שאילתות

#### סעיף 48

**שאילתה רגילה[תיקון: תש״ע־7]**



#### תתי-סעיפים:

##### תת-סעיף א

שאילתה רגילה לא תכיל יותר מ־50 מילים.

##### תת-סעיף ב

השר הנשאל יכין את תשובתו לשאילתה רגילה או יודיע על סירובו להשיב, בתוך 21 ימים מיום קבלת השאילתה.

##### תת-סעיף ג

בכפוף 
לאמור בסעיף קטן (ב), יקבע יושב ראש הכנסת, בתיאום עם השר הנשאל, את המועד 
שבו ישיב השר על השאילתה, ויודיע עליו לחבר הכנסת השואל.

##### תת-סעיף ד

נעדר חבר 
הכנסת השואל מאולם המליאה בעת שנקרא השר להשיב על השאילתה שהגיש, לא ימסור 
השר את תשובתו, וחבר הכנסת לא יורשה להגיש שאילתה באותו נושא באותו מושב; 
ואולם רשאי חבר הכנסת להודיע למזכיר הכנסת, לא יאוחר משעתיים לפני פתיחת 
הישיבה שבה אמורה להימסר התשובה לשאילתה, כי הוא מבקש שמועד מתן התשובה 
לשאילתה יידחה, ויושב ראש הכנסת יקבע מועד חדש בהתאם, בתיאום עם השר הנשאל.

###### תת-תת-סעיף 1

אחרי ההנמקה לפי סעיף קטן (א), רשאית הממשלה להביע את עמדתה ביחס להצעה 
ולהודיע על הסכמתה או על התנגדותה לכלול את הנושא המוצע בסדר היום של 
הכנסת, או להציע שהנושא יידון בוועדה מוועדות הכנסת; הממשלה רשאית להביע את
 עמדתה במרוכז על כמה הצעות בנושא דומה.

###### תת-תת-סעיף 2

עמדת 
הממשלה כאמור בפסקה (1) תוצג על ידי אחד מאלה, בסדר זה: ראש הממשלה, השר 
שהנושא המוצע נמצא בסמכותו, או סגנו, ואם הנושא נמצא בסמכות ראש הממשלה – 
גם השר המקשר בין הממשלה לבין הכנסת, ואולם בנסיבות מיוחדות ואם יושב ראש 
הכנסת אישר זאת מראש, רשאית הממשלה להציג את עמדתה על ידי שר אחר.

##### תת-סעיף ה

לא השיב 
השר הנשאל על השאילתה במועד שקבע יושב ראש הכנסת, רשאי חבר הכנסת השואל 
לבקש מיושב ראש הכנסת כי ינהגו בשאילתה כבשאילתה דחופה, והתשובה לה תימסר 
בישיבת הכנסת ביום ד׳ הסמוך לאחר היום שבו היה השר אמור להשיב כאמור, נוסף 
על השאילתות שאישר יושב ראש הכנסת לפיסעיף 49(ב).

##### תת-סעיף ו

יושב ראש 
הישיבה יודיע את מספר השאילתה שעל סדר היום ואת שם חבר הכנסת השואל; חבר 
הכנסת השואל יקרא, מהמקום המיועד לכך באולם המליאה, את נוסח השאילתה כפי 
שאישר יושב ראש הכנסת, בלא המסמכים שצורפו אליה.

##### תת-סעיף ז

חבר הכנסת 
השואל רשאי, אחרי ששמע את התשובה, לשאול, מהמקום המיועד לכך באולם המליאה, 
שאלה נוספת במסגרת זמן שלא תעלה על דקה אחת, ובלבד שתהא נובעת מתוכן 
התשובה; השר ישיב לשאלה הנוספת, ואולם רשאי הוא לסרב להשיב מהטעמים האמוריםבסעיף 47.

##### תת-סעיף ח

חבר הכנסת שהפנה שאילתה רגילה לשר רשאי להודיע לו, באמצעות מזכיר הכנסת, כי הוא מבקש שינהגו בשאילתה כבשאילתה ישירה; המכסה האמורהבסעיף 46(ה)לא תשונה אף אם הודיע חבר הכנסת כאמור.

##### תת-סעיף ט

ימי הפגרה לא יבואו במניין התקופות לפי סעיף זה, אלא אם כן ביקש חבר הכנסת השואל שינהגו בשאילתה כבשאילתה ישירה.

----

