## חלק ד׳: כלים פרלמנטריים

### פרק חמישי: הצעות לסדר היום ודיונים מהירים

#### סעיף 59

**חזרה מהצעה לסדר היום[תיקון: תשע״א־2, תשע״ב־3]**



#### תתי-סעיפים:

##### תת-סעיף א

הודיע חבר הכנסת ליושב ראש הכנסת כי הוא חוזר בו מהצעתו לסדר היום לפני תום ההצבעה לפיסעיף 53(ח), תוסר ההצעה מסדר יומה של הכנסת; הודיע חבר הכנסת כאמור לאחר שהחל לנמק את הצעתו כאמורבסעיף 53(א), תבוא ההצעה במניין ההצעות לפיסעיף 99.

##### תת-סעיף ב

הודיע חבר 
הכנסת ליושב ראש הכנסת כי הוא חוזר בו מהצעתו לסדר היום לאחר שהכנסת החליטה
 לכלול את הנושא בסדר יומה, יודיע היושב ראש על כך לכנסת והיא תחליט, בלא 
דיון, אם להסיר את הנושא מסדר היום; החליטה הכנסת לכלול בסדר יומה כמה 
הצעות בנושא דומה כאחת, ולא מסרו כל המציעים הודעה לפי סעיף קטן זה, לא 
תצביע הכנסת על הסרת הנושא מסדר יומה, אך יושב ראש הכנסת יודיע לכנסת על 
מחיקת שמו של המציע שחזר בו.

###### תת-תת-סעיף 1

יותר מהצעה אחת בשבוע של אותו חבר כנסת;

###### תת-תת-סעיף 2

הצעה של מציע שחבר מסיעתו הגיש באותו שבוע הצעה לדיון מהיר בנושא דומה.

##### תת-סעיף ג

הודיע חבר 
הכנסת ליושב ראש ועדה שנושא הצעה לסדר היום הועבר אליה כי הוא חוזר בו 
מהצעתו, תחליט הוועדה אם להסיר את הנושא מסדר יומה; החליטה הוועדה להסיר את
 הנושא כאמור, יודיע על כך יושב ראש הוועדה לכנסת; החליטה הכנסת להעביר 
לדיון בוועדה כמה הצעות בנושא דומה כאחת, ולא מסרו כל המציעים הודעה לפי 
סעיף קטן זה, לא תצביע הוועדה על הסרת הנושא מסדר יומה אך יושב ראש הוועדה 
יודיע לוועדה על מחיקת שמו של המציע שחזר בו; סמכויות ועדה לפי סעיף קטן זה
 יהיו נתונות לוועדת הכנסת הדנה בקביעת ועדה כאמורבסעיף 57(ב).

----

