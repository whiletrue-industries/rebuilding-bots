## חלק ז׳: הליך החקיקה

### פרק חמישי: הכנה לקריאה השנייה ולקריאה השלישית

#### סעיף 84

**הכנת הצעת חוק לקריאה השנייה ולקריאה השלישית, פיצול ומיזוג[תיקון: תשע״א־5, תשע״ח]**



#### תתי-סעיפים:

##### תת-סעיף א

אושרה הצעת
 חוק בקריאה הראשונה, תכין אותה הוועדה שאליה הועברה לקריאה השנייה ולקריאה
 השלישית או תציע לכנסת להסירה מסדר היום; היו הקולות בוועדה שקולים, תציע 
הוועדה לכנסת להסיר את הצעת החוק מסדר היום.

##### תת-סעיף ב

ועדה 
רשאית, באישור הכנסת, לפצל הצעת חוק שהועברה אליה אחרי הקריאה הראשונה לשתי
 הצעות חוק או יותר, כך שיובאו כהצעות חוק נפרדות לקריאה השנייה ולקריאה 
השלישית; הצעת הפיצול תונח על שולחן הכנסת עם דברי הסבר, ויפורטו בהם 
החלקים מנוסח הצעת החוק שאושר בקריאה הראשונה שייכללו בכל אחת מהצעות החוק 
הנפרדות, לפי סעיפים, נושאים או תקופות.

###### תת-תת-סעיף 1

הוא הציג בדיון את הצעתו;

###### תת-תת-סעיף 2

חבר כנסת 
אחר הציג בשמו את הצעתו, ולעניין שר או סגן שר – נציג הממשלה הציג את 
הצעתו; ואולם ההסתייגות תצורף לנוסח הצעת החוק רק אם מבקש ההסתייגות העבירה
 לוועדה בחתימתו כל עוד הצעת החוק לא הונחה על שולחן הכנסת;

###### תת-תת-סעיף 3

הוא הגיש 
את הצעתו בכתב לפני הדיון וביקש כי הוועדה תדון בה גם שלא בנוכחותו, ויושב 
ראש הוועדה אישר זאת; אישור יושב ראש הוועדה יחול על כל מי שהגיש את אותה 
הסתייגות לפי פסקה זו.

##### תת-סעיף ג

ועדה 
רשאית, באישור ועדת הכנסת, למזג שתי הצעות חוק או יותר באותו נושא שהועברו 
אליה אחרי הקריאה הראשונה, ולהביאן כהצעת חוק אחת לקריאה השנייה ולקריאה 
השלישית.

##### תת-סעיף ד

ועדה 
רשאית, באישור ועדת הכנסת, למזג הצעת חוק שהועברה אליה אחרי הקריאה הראשונה
 (בסעיף זה – הצעת החוק העיקרית) עם הצעת חוק אחת או יותר באותו נושא 
שהועברה אליה אחרי הדיון המוקדם (בסעיף זה – הצעת החוק הנוספת), לדון בהן 
על בסיס הנוסח שאושר בקריאה הראשונה, לרבות לעניין נושא חדש כאמורבסעיף 85, ולהביאן כהצעת חוק אחת לקריאה השנייה ולקריאה השלישית.

##### תת-סעיף ה

חזרו בהם 
כל יוזמי הצעת חוק מהצעתם או חזרה בה הממשלה, יראו את הצעת החוק שממנה חזרו
 כאילו לא מוזגה; חזרו בהם כל יוזמי הצעת החוק העיקרית מהצעתם או חזרה בה 
הממשלה, יראו את הצעת החוק הנוספת שמוזגה עמה כאמור בסעיף קטן (ד) כאילו 
הגיעה לשלב החקיקה שלפני המיזוג.

##### תת-סעיף ו

הכינה 
הממשלה דוח להערכת השפעות רגולציה (RIA – Regulatory Impact Assessment) 
בקשר להצעת חוק שהועברה לוועדה, יעביר השר הממונה על ביצוע החוק את הדוח 
לוועדה בסמוך לאחר שהצעת החוק הועברה אליה, ויציג את הדוח לפני הוועדה בעת 
הכנת הצעת החוק לקריאה השנייה ולקריאה השלישית, בעצמו או באמצעות נציגו; 
אין באמור כדי למנוע הצבעה על הצעת החוק בוועדה או בכנסת.

----

