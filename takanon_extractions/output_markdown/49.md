## חלק ד׳: כלים פרלמנטריים

### פרק שלישי: שאילתות

#### סעיף 49

**שאילתה דחופה[תיקון: תש״ע־7]**



#### תתי-סעיפים:

##### תת-סעיף א

שאילתה דחופה לא תכיל יותר מ־40 מילים.

##### תת-סעיף ב

יושב ראש הכנסת יאשר מדי שבוע את השאילתות הדחופות שלהן תימסר תשובה באותו שבוע, והוא רשאי לאשר עד 4 שאילתות דחופות בשבוע.

##### תת-סעיף ג

תשובה לשאילתה דחופה תימסר בפתח ישיבת הכנסת ביום ד׳, כאמורבסעיף 25(ג),
 ואולם רשאי השר הנשאל להקדים או לאחר את תשובתו בהסכמת חבר הכנסת השואל 
ויושב ראש הכנסת; יושב ראש הכנסת רשאי לדחות את מועד התשובה לשאילתה דחופה 
בנסיבות שבהן הדבר מתחייב כאמורבסעיף 25(ה).

##### תת-סעיף ד

שאילתה 
דחופה שהוגשה ליושב ראש הכנסת עד שעה 11:00 ביום ב׳, ואושרה על ידיו כאמור 
בסעיף קטן (ב), תועבר לשר הנשאל בו ביום, והוא ישיב עליה באותו שבוע, אלא 
אם כן הודיע ליושב ראש הכנסת בהודעה מנומקת כי הדבר נבצר ממנו; יושב ראש 
הכנסת רשאי, במקרים מיוחדים, להעביר שאילתה לשר שעליה ישיב באותו שבוע 
כאמור, גם אם הוגשה עד שעה 12:00 ביום ג׳.

###### תת-תת-סעיף 1

אחרי ההנמקה לפי סעיף קטן (א), רשאית הממשלה להביע את עמדתה ביחס להצעה 
ולהודיע על הסכמתה או על התנגדותה לכלול את הנושא המוצע בסדר היום של 
הכנסת, או להציע שהנושא יידון בוועדה מוועדות הכנסת; הממשלה רשאית להביע את
 עמדתה במרוכז על כמה הצעות בנושא דומה.

###### תת-תת-סעיף 2

עמדת 
הממשלה כאמור בפסקה (1) תוצג על ידי אחד מאלה, בסדר זה: ראש הממשלה, השר 
שהנושא המוצע נמצא בסמכותו, או סגנו, ואם הנושא נמצא בסמכות ראש הממשלה – 
גם השר המקשר בין הממשלה לבין הכנסת, ואולם בנסיבות מיוחדות ואם יושב ראש 
הכנסת אישר זאת מראש, רשאית הממשלה להציג את עמדתה על ידי שר אחר.

##### תת-סעיף ה

יושב ראש 
הכנסת לא יאשר שאילתה דחופה בנושא שהועלה בשאילתה דחופה בארבעת השבועות 
הקודמים, ולא יאשר יותר משאילתה דחופה אחת באותו נושא באותו שבוע.

##### תת-סעיף ו

יושב ראש 
הישיבה יודיע את מספר השאילתה שעל סדר היום ואת שם חבר הכנסת השואל; חבר 
הכנסת השואל יקרא, מהמקום המיועד לכך באולם המליאה, את נוסח השאילתה הדחופה
 כפי שאישר יושב ראש הכנסת, בלא המסמכים שצורפו אליה; תשובת השר תימסר 
במסגרת זמן שלא תעלה על שלוש דקות.

##### תת-סעיף ז

נעדר חבר הכנסת השואל מאולם המליאה בעת שנקרא להקריא את השאילתה או בעת שנקרא השר להשיב עליה, לא ימסור השר את תשובתו.

##### תת-סעיף ח

חבר הכנסת 
השואל רשאי, אחרי ששמע את התשובה, לשאול מהמקום המיועד לכך באולם המליאה 
שאלה נוספת במסגרת זמן שלא תעלה על דקה אחת, ובלבד שתהא נובעת מתוכן 
התשובה.

##### תת-סעיף ט

לאחר שחבר 
הכנסת השואל השמיע את השאלה הנוספת, רשאי יושב ראש הישיבה לאפשר לשני חברי 
כנסת אחרים, שיהיו, ככל האפשר, אחד מסיעות הקואליציה ואחד מסיעות 
האופוזיציה, לשאול מהמקום המיועד לכך באולם המליאה שאלה נוספת באותו נושא, 
במסגרת זמן שלא תעלה על דקה אחת לכל אחד מהם.

##### תת-סעיף י

השר ישיב לשאלות הנוספות במסגרת זמן שלא תעלה על דקה אחת לכל שאלה, ואולם רשאי הוא לסרב להשיב מהטעמים האמוריםבסעיף 47.

----

