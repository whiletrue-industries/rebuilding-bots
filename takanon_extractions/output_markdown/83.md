## חלק ז׳: הליך החקיקה

### פרק רביעי: הקריאה הראשונה

#### סעיף 83

**קביעת ועדה לדיון בהצעת חוק אחרי הקריאה הראשונה[תיקון: תשע״א־5, תשע״ב־2, תשע״ב־3]**



#### תתי-סעיפים:

##### תת-סעיף א

החליטה 
הכנסת לאשר בקריאה הראשונה הצעת חוק פרטית או הצעת חוק מטעם ועדה, תועבר 
הצעת החוק להמשך הדיון בוועדה שהכינה אותה לקריאה הראשונה.

##### תת-סעיף ב



###### תת-תת-סעיף 1

אושרה הצעת חוק ממשלתית בקריאה הראשונה, יודיע יושב ראש הישיבה לאיזו ועדה, קבועה או לעניין מסוים, תועבר לדיון.

###### תת-תת-סעיף 2

מיד לאחר 
ההודעה כאמור בפסקה (1), רשאי כל אחד מחברי הכנסת להציע, בלא הנמקה, כי 
ההצעה תועבר לוועדה אחרת וכן רשאי הוא להציע כי תועבר לוועדה משותפת; הוצע 
כאמור, תקבע ועדת הכנסת את הוועדה שתדון בהצעת החוק, והצעת החוק תועבר אליה
 לאחר שיושב ראש ועדת הכנסת הודיע לכנסת על החלטת הוועדה; החליטה ועדת 
הכנסת כי הצעת החוק תידון בוועדה משותפת, תקבע את הרכבה בהתאם להוראותסעיף 110.

##### תת-סעיף ג



###### תת-תת-סעיף 1

ועדת הכנסת רשאית להציע לכנסת להעביר הצעת חוק מהוועדה שאליה הועברה כאמור
 בסעיף קטן (א) או (ב) לדיון בוועדה אחרת, אם ביקש זאת אחד מאלה: יוזם הצעת
 החוק, יושב ראש הוועדה שנקבעה כאמור, יושב ראש ועדה שסבור כי הנושא מצוי 
בתחום סמכויותיה של הוועדה שבראשותו, ולגבי הצעת חוק ממשלתית – גם הממשלה, 
בהודעה בכתב של מזכיר הממשלה.

###### תת-תת-סעיף 2

ועדת הכנסת
 תדון בבקשה כאמור בפסקה (1), ובלבד שהוועדה שנקבעה לא החלה את דיוניה 
בהצעת החוק אחרי הקריאה הראשונה לפני שנמסרה הבקשה לוועדת הכנסת, אלא אם כן
 הסכים לכך יושב ראש אותה ועדה.

###### תת-תת-סעיף 3

נמסרה 
לוועדת הכנסת בקשה כאמור בפסקה (1), לא תדון הוועדה שנקבעה בהצעת החוק; 
ועדת הכנסת תדון ותחליט בבקשה באחת משתי ישיבותיה הקרובות, ובתקופת הפגרה –
 בתוך שבועיים, אלא אם כן יושב ראש הוועדה שנקבעה הסכים כי מועד הדיון 
בוועדת הכנסת יידחה.

###### תת-תת-סעיף 4

החליטה 
ועדת הכנסת להציע לכנסת כי הצעת החוק תועבר לדיון בוועדה אחרת, יציג יושב 
ראש ועדת הכנסת את ההצעה לפני הכנסת, והכנסת תחליט, בלא דיון, אם לקבלה.

----

