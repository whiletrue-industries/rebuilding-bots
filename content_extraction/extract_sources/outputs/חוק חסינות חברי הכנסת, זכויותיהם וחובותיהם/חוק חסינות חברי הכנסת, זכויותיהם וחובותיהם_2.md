**חוק חסינות חברי הכנסת, זכויותיהם וחובותיהם: **

[מקור: סעיף 2. ](https://he.wikisource.org/wiki/%D7%97%D7%95%D7%A7-%D7%99%D7%A1%D7%95%D7%93:_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_2)
חסינות בפני חיפוש[תיקון: תשנ״ח־4, תשס״ב, תש״ע]

(א)חבר הכנסת יהיה חסין –(1)בפני חיפוש בדירתו;(2)בפני חיפוש בגופו או בחפציו, חוץ מן החיפוש במקום שנועד לבדיקה מטעם שלטונות המכס.(ב)חבר הכנסת יהיה חסין בפני חיפוש בניירותיו, פתיחתם והחרמתם; אולם,(1)לשם קיום הפיקוח לפי כל חוק על מטבע או על מטבע־חוץ, מותר לפתוח ניירותיו של חבר הכנסת בנוכחותו, אך לא לקרוא בהם אלא אם היה הנייר שטר כסף, שיק, המחאה או נייר ערך; ניירות של חבר הכנסת כוללים דברי דואר הנשלחים אליו, ודברי דואר הנשלחים ממנו לפי סידור מיוחד שנקבע על ידי ועדת הכנסת;(2)דבר דואר ששלח חבר הכנסת למי שמוחזק במאסר או במעצר או מכתב שנשלח לחבר הכנסת ממי שמוחזק במאסר או במעצר ינהגו בהם בכפוף להוראותסעיף 47ד לפקודת בתי הסוהר [נוסח חדש], התשל״ב–1973; לענין פסקה זו, ”דבר דואר“ – מכתב, גלויה, דבר דפוס או כל מסמך אחר ששלח חבר הכנסת למי שמוחזק במאסר או במעצר באמצעות שירותי הדואר.(ג)(1)על אף האמור בסעיפים קטנים (א) ו־(ב), רשאי שופט של בית המשפט העליון להתיר בצו, חיפוש אצל חבר הכנסת, אם שוכנע שיש יסוד לחשד שחבר הכנסת חשוד בעבירה לפיסימנים ב׳או ד׳ בפרק ז׳ לחוק העונשין, התשל״ז–1977, שעונשה עשר שנות מאסר או יותר, והחיפוש הכרחי למניעתה או לחקירתה של עבירה כאמור.(2)חיפוש ותפיסה לפי סעיף קטן זה ייעשו לפי הוראות כל דין, וככל האפשר תוך פגיעה מצומצמת בפעילותו של חבר הכנסת.(3)בקשה לצו חיפוש כאמור בפסקה (1) תוגש בכתב על ידי ראש רשות ביטחון או קצין משטרה מוסמך כמשמעותםבסעיף 2א, ובאישור היועץ המשפטי לממשלה.(4)הבקשה תידון במעמד צד אחד בלבד, ויחולו הוראותסעיף 2א(ד)לעניין התייצבות מטעם המבקש; הדיון בבקשה יתקיים בדלתיים סגורות.(5)לבקשה יצורפו העתקים מבקשות קודמות הנוגעות לאותו חבר הכנסת באותו תיק חקירה, אם הוגשו, וכן החלטות בית המשפט בבקשות אלה.(6)היועץ המשפטי לממשלה יודיע ליושב ראש הכנסת על מתן צו חיפוש לפי סעיף קטן זה.(7)ניירות ומסמכים, וכן חומר מחשב, ופלט כהגדרתםבחוק המחשבים, התשנ״ה–1995, שנתפסו לפי סעיף קטן זה, יוכנסו לחבילה מיד עם תפיסתם; החבילה תיסגר ותימסר בלא דיחוי לשופט שנתן את צו החיפוש, ובהעדרו – לשופט אחר של בית המשפט העליון; לעניין זה, ”חבילה“ – מעטפה או כלי קיבול אחר.(8)(א)שופט כאמור בפסקה (7) יבחן את החומר שנתפס; מצא השופט כי חומר שנתפס נוגע לעבירה שבשלה ניתן צו החיפוש או עשוי להביע למניעתה של עבירה כאמור, יורה על העברתו של חומר זה בלבד למבקש הצו; לעניין כל חומר אחר – יורה השופט על השבתו לחבר הכנסת שאצלו נערך החיפוש.(ב)לא יורה שופט על העברת חומר למבקש הצו כאמור בפסקת משנה (א), אלא לאחר שנתן לחבר הכנסת הזדמנות לטעון את טענותיו בעניין, דיון לפי פסקה זו יתקיים בדלתיים סגורות.(9)אין בהוראות סעיף קטן זה כדי לפגוע בהוראותסעיף 6 לחוק משכן הכנסת, רחבתו ומשמר הכנסת, התשכ״ח–1968.