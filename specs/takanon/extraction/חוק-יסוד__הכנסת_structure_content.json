{
  "metadata": {
    "input_file": "/home/ubuntu/rebuilding-bots/takanon_extractions/extract_sources/חוק-יסוד__הכנסת.html",
    "document_name": "חוק-יסוד__הכנסת",
    "environment": "staging",
    "model": "gpt-4.1",
    "max_tokens": null,
    "total_items": 60,
    "structure_type": "nested_hierarchy",
    "mark_type": "סעיף"
  },
  "structure": [
    {
      "depth": 1,
      "section_name": "חוק-יסוד: הכנסת",
      "html_id": null,
      "section_type": null,
      "children": [
        {
          "depth": 2,
          "section_name": "1. המהות",
          "html_id": "calibre_link-14",
          "section_type": "סעיף",
          "content": "[1.](https://he.wikisource.org/wiki/חוק-יסוד:_הכנסת#s_yp_1)\n\nהמהות\n\nהכנסת היא בית הנבחרים של המדינה."
        },
        {
          "depth": 2,
          "section_name": "2. מקום המושב",
          "html_id": "calibre_link-15",
          "section_type": "סעיף",
          "content": "[2.](https://he.wikisource.org/wiki/חוק-יסוד:_הכנסת#s_yp_2)\n\nמקום המושב\n\nמקום מושבה של הכנסת הוא ירושלים."
        },
        {
          "depth": 2,
          "section_name": "3. ההרכב",
          "html_id": "calibre_link-16",
          "section_type": "סעיף",
          "content": "[3.](https://he.wikisource.org/wiki/חוק-יסוד:_הכנסת#s_yp_3)\n\nההרכב\n\nהכנסת בהיבחרה תהיה בת מאה ועשרים חבר."
        },
        {
          "depth": 2,
          "section_name": "4. שיטת הבחירות",
          "html_id": "calibre_link-17",
          "section_type": "סעיף",
          "content": "[4.](https://he.wikisource.org/wiki/חוק-יסוד:_הכנסת#s_yp_4)\n\nשיטת הבחירות\n\nהכנסת תיבחר בבחירות כלליות, ארציות, ישירות, שוות, חשאיות ויחסיות, לפי [חוק הבחירות לכנסת](https://he.wikisource.org/wiki/חוק_הבחירות_לכנסת \"חוק הבחירות לכנסת\"); אין לשנות סעיף זה, אלא ברוב של חברי הכנסת."
        },
        {
          "depth": 2,
          "section_name": "5. הזכות לבחור",
          "html_id": "calibre_link-18",
          "section_type": "סעיף",
          "content": "[5.](https://he.wikisource.org/wiki/חוק-יסוד:_הכנסת#s_yp_5)\n\nהזכות לבחור\n\nכל אזרח ישראלי בן שמונה עשרה שנה ומעלה זכאי לבחור לכנסת, אם בית משפט לא שלל ממנו זכות זו על פי חוק; חוק הבחירות יקבע את המועד שבו ייחשב אדם בן שמונה עשרה שנה לענין השימוש בזכות הבחירה לכנסת."
        },
        {
          "depth": 2,
          "section_name": "5א. הזכות להגיש רשימת מועמדים",
          "html_id": "calibre_link-19",
          "section_type": "סעיף",
          "content": "[5א.](https://he.wikisource.org/wiki/חוק-יסוד:_הכנסת#s_yp_5_)\n\nהזכות להגיש רשימת מועמדים [תיקון: תשנ״ו]\n\nרשימת מועמדים לכנסת תוגש על ידי מפלגה בלבד; דרכי התאגדותן ורישומן של מפלגות ותנאים להגשת רשימת מועמדים, ייקבעו בחוק."
        },
        {
          "depth": 2,
          "section_name": "6. הזכות להיבחר",
          "html_id": "calibre_link-20",
          "section_type": "סעיף",
          "content": "[6.](https://he.wikisource.org/wiki/חוק-יסוד:_הכנסת#s_yp_6)\n\nהזכות להיבחר [תיקון: תשמ״א־2, תשמ״ז, תשנ״ו־4, תש״ס־2, תשע״ח]\n\n(א)\n\nכל אזרח ישראלי, שביום הגשת רשימת המועמדים הכוללת את שמו הוא בן עשרים ואחת שנה ומעלה, זכאי להיבחר לכנסת, זולת אם בית משפט שלל ממנו זכות זו על פי חוק או שנידון, בפסק דין סופי, לעונש מאסר בפועל לתקופה העולה על שלושה חודשים וביום הגשת רשימת המועמדים טרם עברו שבע שנים מהיום שגמר לרצות את עונש המאסר בפועל, ואם הורשע בעבירת טרור חמורה או עבירת ביטחון חמורה, כפי שייקבע בחוק, נידון, בפסק דין סופי, לעונש מאסר בפועל לתקופה העולה על שבע שנות מאסר, וביום הגשת רשימת המועמדים טרם עברו 14 שנים מהיום שגמר לרצות את עונש המאסר בפועל, אלא אם כן קבע יושב ראש ועדת הבחירות המרכזית כי אין עם העבירה שבה הורשע, בנסיבות הענין, משום קלון.\n\nסעיף זה לא יחול על מי שהורשע בעבירה אם לפני תחילתו של [תיקון מס׳ 47](https://fs.knesset.gov.il/20/law/20_lsr_493816.pdf) עברו שבע שנים מהיום שגמר לרצות את עונש המאסר בפועל.\n\n(ב)\n\n(בוטל).\n\n(ג)\n\nמועמד לכנסת שנידון כאמור בסעיף קטן (א) ופסק הדין נעשה סופי אחרי הגשת רשימת המועמדים ולפני שהחל לכהן כחבר הכנסת, דינו כדין מי שהתפטר מרשימת המועמדים שבה כלול שמו, או מחברותו בכנסת, לפי הענין, אלא אם כן קבע יושב ראש ועדת הבחירות המרכזית שאין עם העבירה שבה הורשע, בנסיבות הענין, משום קלון.\n\nפורסם [נוהל הטיפול בבקשות לקביעת העדר קלון, התשע״ד–2013](https://he.wikisource.org/wiki/נוהל_הטיפול_בבקשות_לקביעת_העדר_קלון \"נוהל הטיפול בבקשות לקביעת העדר קלון\").\n\n(ד)\n\nקביעת יושב ראש ועדת הבחירות המרכזית לפי סעיפים קטנים (א) ו־(ג) לא תידרש אם קבע בית המשפט, לפי דין, כי יש עם העבירה, בנסיבות הענין, משום קלון.\n\n(ה)\n\nלענין סעיף זה –\n\n”מאסר בפועל“ – סך כל תקופות המאסר בפועל שעל הנידון לרצות ברצף אחד, אף אם הוטלו בגזרי דין שונים, לרבות מאסר על תנאי שהופעל;\n\n”עבירה“ – כל אחת מהעבירות שעליהן נידון לעונש של מאסר בפועל."
        },
        {
          "depth": 2,
          "section_name": "6א. סייג למועמדות חבר הכנסת שפרש מסיעתו",
          "html_id": "calibre_link-21",
          "section_type": "סעיף",
          "content": "[6א.](https://he.wikisource.org/wiki/חוק-יסוד:_הכנסת#s_yp_6_)\n\nסייג למועמדות חבר הכנסת שפרש מסיעתו [תיקון: תשנ״א, תשנ״ו־3, תשס״ד]\n\n(א)\n\nחבר הכנסת שפרש מסיעתו ולא התפטר מכהונתו סמוך לפרישתו, לא ייכלל, בבחירות לכנסת שלאחריה, ברשימת מועמדים שהגישה מפלגה שהיתה מיוצגת על ידי סיעה של הכנסת היוצאת; הוראה זו לא תחול על התפלגות סיעה בתנאים שנקבעו בחוק.\n\nראו [סעיף 25 לחוק הבחירות לכנסת [נוסח משולב], תשכ״ט–1969](https://he.wikisource.org/wiki/חוק_הבחירות_לכנסת#s_yp_25 \"חוק הבחירות לכנסת\").\n\nראו [סעיף 61 לחוק הכנסת, התשנ״ד–1994](https://he.wikisource.org/wiki/חוק_הכנסת#סעיף_61 \"חוק הכנסת\").\n\n(ב)\n\nלענין סעיף זה –\n\n”פרישה מסיעה“ – לרבות הצבעה במליאת הכנסת שלא בהתאם לעמדת הסיעה בענין הבעת אמון לממשלה או אי־אמון בה; ואולם הצבעה כאמור לא תיחשב כפרישה אם חבר הכנסת לא קיבל כל תמורה בעד הצבעתו;\n\n”תמורה“ – במישרין או בעקיפין, בהבטחה או בהתחייבות לעתיד, ולרבות הבטחת מקום ברשימת מועמדים לכנסת, או מינוי חבר הכנסת עצמו או אדם אחר לתפקיד כלשהו."
        },
        {
          "depth": 2,
          "section_name": "7. מי לא יהיה מועמד",
          "html_id": "calibre_link-22",
          "section_type": "סעיף",
          "content": "[7.](https://he.wikisource.org/wiki/חוק-יסוד:_הכנסת#s_yp_7)\n\nמי לא יהיה מועמד [תיקון: תשי״ט־2, תשנ״ו־3, תשס״א־6]\n\nאלה לא יהיו מועמדים לכנסת:\n\n(1)\n\nנשיא המדינה;\n\n(2)\n\nשני הרבנים הראשיים;\n\n(3)\n\nשופט;\n\n(4)\n\nדיין של בית דין דתי;\n\n(5)\n\nמבקר המדינה;\n\n(6)\n\nראש המטה הכללי, צבא־הגנה לישראל;\n\n(7)\n\nרבנים וכהני דתות אחרות, כשהם משמשים בכהונתם בשכר;\n\n(8)\n\nעובדי מדינה בכירים וקציני צבא בדרגות או בתפקידים שייקבעו בחוק;\n\n(9)\n\nשוטרים וסוהרים בדרגות או בתפקידים שייקבעו בחוק;\n\n(10)\n\nעובדי תאגידים שהוקמו בחוק, בדרגות או בתפקידים שייקבעו בחוק;\n\nזולת אם חדלו לכהן במשרה או בתפקיד כאמור לפני המועד להגשת רשימות המועמדים לכנסת, ואם נקבע בחוק מועד מוקדם מזה, לפני המועד האמור.\n\nראו [סעיף 56 לחוק הבחירות לכנסת [נוסח משולב], תשכ״ט–1969](https://he.wikisource.org/wiki/חוק_הבחירות_לכנסת#סעיף_56 \"חוק הבחירות לכנסת\")."
        },
        {
          "depth": 2,
          "section_name": "7א. מניעת השתתפות בבחירות",
          "html_id": "calibre_link-23",
          "section_type": "סעיף",
          "content": "[7א.](https://he.wikisource.org/wiki/חוק-יסוד:_הכנסת#s_yp_7_)\n\nמניעת השתתפות בבחירות [תיקון: תשמ״ה, תשס״ב־2, תשס״ח, תשע״ז]\n\n(א)\n\nרשימת מועמדים לא תשתתף בבחירות לכנסת ולא יהיה אדם מועמד בבחירות לכנסת, אם יש במטרותיה או במעשיה של הרשימה או במעשיו של האדם, לרבות בהתבטאויותיו, לפי הענין, במפורש או במשתמע, אחד מאלה:\n\n(1)\n\nשלילת קיומה של מדינת ישראל כמדינה יהודית ודמוקרטית;\n\n(2)\n\nהסתה לגזענות;\n\n(3)\n\nתמיכה במאבק מזוין, של מדינת אויב או של ארגון טרור, נגד מדינת ישראל.\n\n(א1)\n\nלעניין סעיף זה, יראו מועמד ששהה במדינת אויב שלא כדין בשבע השנים שקדמו למועד הגשת רשימת המועמדים כמי שיש במעשיו משום תמיכה במאבק מזוין נגד מדינת ישראל, כל עוד לא הוכיח אחרת.\n\n(ב)\n\nהחלטת ועדת הבחירות המרכזית כי מועמד מנוע מלהשתתף בבחירות טעונה אישור בית המשפט העליון.\n\n(ג)\n\nמועמד יצהיר הצהרה לענין סעיף זה.\n\nראו [סעיף 57(ט1) לחוק הבחירות לכנסת [נוסח משולב], תשכ״ט–1969](https://he.wikisource.org/wiki/חוק_הבחירות_לכנסת#סעיף_57 \"חוק הבחירות לכנסת\").\n\n(ד)\n\nפרטים לענין הדיון בועדת הבחירות המרכזית ובבית המשפט העליון ולענין הצהרה לפי סעיף קטן (ג), ייקבעו בחוק.\n\nראו [סעיפים 63א](https://he.wikisource.org/wiki/חוק_הבחירות_לכנסת#סעיף_63א \"חוק הבחירות לכנסת\") [ו־64 לחוק הבחירות לכנסת [נוסח משולב], תשכ״ט–1969](https://he.wikisource.org/wiki/חוק_הבחירות_לכנסת#סעיף_64 \"חוק הבחירות לכנסת\").\n\nפורסם [נוהל הטיפול בבקשות לפסילת רשימת מועמדים או מועמד לכנסת, התשע״ט–2019](https://he.wikisource.org/wiki/נוהל_הטיפול_בבקשות_לפסילת_רשימת_מועמדים_או_מועמד_לכנסת \"נוהל הטיפול בבקשות לפסילת רשימת מועמדים או מועמד לכנסת\")."
        },
        {
          "depth": 2,
          "section_name": "8. תקופת כהונת הכנסת",
          "html_id": "calibre_link-24",
          "section_type": "סעיף",
          "content": "[8.](https://he.wikisource.org/wiki/חוק-יסוד:_הכנסת#s_yp_8)\n\nתקופת כהונת הכנסת\n\nתקופת כהונתה של הכנסת תהיה ארבע שנים מיום היבחרה."
        },
        {
          "depth": 2,
          "section_name": "8א.",
          "html_id": "calibre_link-25",
          "section_type": "סעיף",
          "content": "[8א.](https://he.wikisource.org/wiki/חוק-יסוד:_הכנסת#s_yp_8_)\n\n[תיקון: תש״ף]\n\n(פקע)."
        },
        {
          "depth": 2,
          "section_name": "9. מועד הבחירות",
          "html_id": "calibre_link-26",
          "section_type": "סעיף",
          "content": "[9.](https://he.wikisource.org/wiki/חוק-יסוד:_הכנסת#s_yp_9)\n\nמועד הבחירות [תיקון: תשי״ט]\n\nהבחירות לכנסת יהיו ביום ג׳ השלישי לחודש חשון של השנה שבה תמה כהונתה של הכנסת היוצאת, אולם אם היתה השנה שלפניה שנה מעוברת, יהיו הבחירות ביום ג׳ הראשון לאותו חודש."
        },
        {
          "depth": 2,
          "section_name": "9א. הארכת תקופת כהונה",
          "html_id": "calibre_link-27",
          "section_type": "סעיף",
          "content": "[9א.](https://he.wikisource.org/wiki/חוק-יסוד:_הכנסת#s_yp_9_)\n\nהארכת תקופת כהונה [תיקון: תשנ״ב־2]\n\n(א)\n\nהכנסת לא תאריך את תקופת כהונתה אלא בחוק שנתקבל ברוב של שמונים חברי הכנסת ואם נתקיימו נסיבות מיוחדות המונעות עריכת בחירות בעיתן; תקופת ההארכה לא תעלה על הזמן המתחייב מהנסיבות האמורות; בחוק כאמור ייקבע מועד הבחירות.\n\n(ב)\n\nמבלי לגרוע מהוראות [סעיף 34](https://he.wikisource.org/wiki/חוק-יסוד:_הכנסת#s_yp_34), רשאית הכנסת, בהחלטה ברוב חבריה, להקדים את מועד הבחירות שנקבע לפי סעיף קטן (א), ובלבד שהמועד החדש לא יהיה מוקדם מהמועד לקיום הבחירות לכנסת לפי [סעיף 9](https://he.wikisource.org/wiki/חוק-יסוד:_הכנסת#s_yp_9)."
        },
        {
          "depth": 2,
          "section_name": "10. יום הבחירות – שבתון",
          "html_id": "calibre_link-28",
          "section_type": "סעיף",
          "content": "[10.](https://he.wikisource.org/wiki/חוק-יסוד:_הכנסת#s_yp_10)\n\nיום הבחירות – שבתון\n\nיום הבחירות יהיה יום שבתון, אך שירותי התחבורה ושאר שירותים ציבוריים יפעלו כסדרם."
        },
        {
          "depth": 2,
          "section_name": "11. פרסום תוצאות הבחירות",
          "html_id": "calibre_link-29",
          "section_type": "סעיף",
          "content": "[11.](https://he.wikisource.org/wiki/חוק-יסוד:_הכנסת#s_yp_11)\n\nפרסום תוצאות הבחירות [תיקון: תשנ״ו־2]\n\nתוצאות הבחירות יפורסמו ברשומות תוך שמונה ימים מיום הבחירות."
        },
        {
          "depth": 2,
          "section_name": "12. כינוס הכנסת",
          "html_id": "calibre_link-30",
          "section_type": "סעיף",
          "content": "[12.](https://he.wikisource.org/wiki/חוק-יסוד:_הכנסת#s_yp_12)\n\nכינוס הכנסת [תיקון: תשס״ו]\n\nהכנסת תתכנס לישיבתה הראשונה, לאחר פרסום תוצאות הבחירות, בתוך ארבעה עשר ימים מיום הבחירות לכנסת במועד שייקבע בחוק, אלא אם כן נקבע בחוק מועד סמוך אחר בשל יום מנוחה, חג, מועד, יום זיכרון או בשל סמיכות לאחד מהם, או בשל חול המועד."
        },
        {
          "depth": 2,
          "section_name": "13.",
          "html_id": "calibre_link-31",
          "section_type": "סעיף",
          "content": "[13.](https://he.wikisource.org/wiki/חוק-יסוד:_הכנסת#s_yp_13)\n\n[תיקון: תש״ס־2, תשס״ו]\n\n(בוטל)."
        },
        {
          "depth": 2,
          "section_name": "14. ישיבת הפתיחה",
          "html_id": "calibre_link-32",
          "section_type": "סעיף",
          "content": "[14.](https://he.wikisource.org/wiki/חוק-יסוד:_הכנסת#s_yp_14)\n\nישיבת הפתיחה [תיקון: תשנ״ו־5]\n\nסדרי ישיבת הפתיחה ייקבעו בחוק, והם יבטאו את אופיה של מדינת ישראל ומורשתה.\n\nראו [חוק הכנסת, התשנ״ד–1994](https://he.wikisource.org/wiki/חוק_הכנסת \"חוק הכנסת\")."
        },
        {
          "depth": 2,
          "section_name": "15. הצהרת אמונים של חבר הכנסת",
          "html_id": "calibre_link-33",
          "section_type": "סעיף",
          "content": "[15.](https://he.wikisource.org/wiki/חוק-יסוד:_הכנסת#s_yp_15)\n\nהצהרת אמונים של חבר הכנסת [תיקון: תשנ״ו־5]\n\n(א)\n\nחבר הכנסת יצהיר אמונים; ואלה דברי ההצהרה:\n\n”אני מתחייב לשמור אמונים למדינת ישראל ולמלא באמונה את שליחותי בכנסת“.\n\n(ב)\n\nסדרי ההצהרה ייקבעו בחוק.\n\nראו [חוק הכנסת, התשנ״ד–1994](https://he.wikisource.org/wiki/חוק_הכנסת \"חוק הכנסת\")."
        },
        {
          "depth": 2,
          "section_name": "16. אי־הצהרה",
          "html_id": "calibre_link-34",
          "section_type": "סעיף",
          "content": "[16.](https://he.wikisource.org/wiki/חוק-יסוד:_הכנסת#s_yp_16)\n\nאי־הצהרה\n\nקרא יושב ראש הכנסת לחבר הכנסת להצהיר הצהרת אמונים והחבר לא עשה כן, לא יהנה החבר מזכויותיו של חבר הכנסת כל עוד לא הצהיר."
        },
        {
          "depth": 2,
          "section_name": "16א. אי הצהרה בשל אזרחות כפולה",
          "html_id": "calibre_link-35",
          "section_type": "סעיף",
          "content": "[16א.](https://he.wikisource.org/wiki/חוק-יסוד:_הכנסת#s_yp_16_)\n\nאי הצהרה בשל אזרחות כפולה [תיקון: תשנ״ו־4]\n\nהיה חבר הכנסת בעל אזרחות נוספת שאינה ישראלית, ודיני המדינה שהוא אזרח שלה, מאפשרים את שחרורו מאזרחות זו, לא יצהיר אמונים אלא לאחר שעשה את כל הדרוש מצדו לשם שחרורו ממנה, והוא לא ייהנה מזכויותיו של חבר הכנסת כל עוד לא הצהיר."
        },
        {
          "depth": 2,
          "section_name": "17. חסינות חברי הכנסת",
          "html_id": "calibre_link-36",
          "section_type": "סעיף",
          "content": "[17.](https://he.wikisource.org/wiki/חוק-יסוד:_הכנסת#s_yp_17)\n\nחסינות חברי הכנסת\n\nלחברי הכנסת תהיה חסינות; פרטים ייקבעו בחוק.\n\nראו [חוק חסינות חברי הכנסת, זכויותיהם וחובותיהם, תשי״א–1951](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם \"חוק חסינות חברי הכנסת, זכויותיהם וחובותיהם\")."
        },
        {
          "depth": 2,
          "section_name": "18. חסינות בנייני הכנסת",
          "html_id": "calibre_link-37",
          "section_type": "סעיף",
          "content": "[18.](https://he.wikisource.org/wiki/חוק-יסוד:_הכנסת#s_yp_18)\n\nחסינות בנייני הכנסת\n\nלבנייני הכנסת תהיה חסינות; פרטים ייקבעו בחוק.\n\nראו [חוק משכן הכנסת, רחבתו ומשמר הכנסת, תשכ״ח–1968](https://he.wikisource.org/wiki/חוק_משכן_הכנסת,_רחבתו_ומשמר_הכנסת \"חוק משכן הכנסת, רחבתו ומשמר הכנסת\")."
        },
        {
          "depth": 2,
          "section_name": "19. סדרי העבודה והתקנון",
          "html_id": "calibre_link-38",
          "section_type": "סעיף",
          "content": "[19.](https://he.wikisource.org/wiki/חוק-יסוד:_הכנסת#s_yp_19)\n\nסדרי העבודה והתקנון\n\nהכנסת תקבע סדרי עבודתה; במידה שסדרי העבודה לא נקבעו בחוק תקבעם הכנסת בתקנון; כל עוד לא נקבעו סדרי העבודה כאמור, תנהג הכנסת לפי הנוהג והנוהל המקובלים בה.\n\nפורסם [תקנון הכנסת](https://he.wikisource.org/wiki/תקנון_הכנסת \"תקנון הכנסת\")."
        },
        {
          "depth": 2,
          "section_name": "20. היושב ראש והסגנים",
          "html_id": "calibre_link-39",
          "section_type": "סעיף",
          "content": "[20.](https://he.wikisource.org/wiki/חוק-יסוד:_הכנסת#s_yp_20)\n\nהיושב ראש והסגנים [תיקון: תשנ״ז, תש״ס־2, תשס״ב, תשס״ו, תשע״ו]\n\n(א)\n\nהכנסת תבחר מבין חבריה יושב ראש וסגנים ליושב ראש. עד לבחירת יושב ראש הכנסת, ימשיך לכהן בתפקידו יושב ראש הכנסת היוצאת אם שב ונבחר כחבר הכנסת, ואם לא שב ונבחר – יכהן הותיק שבחברי הכנסת, שאינו ראש הממשלה, שר או סגן שר, כיושב ראש הכנסת בפועל. בסעיף זה, ”ותיק“ – מי שתקופת כהונתו בכנסת היא הארוכה ביותר, ברציפות או שלא ברציפות, ומבין בעלי ותק שווה – המבוגר שבהם.\n\n(ב)\n\nהכנסת רשאית, בתקנונה, לקבוע סייגים לבחירתו של חבר הכנסת לכהונת יושב ראש הכנסת או סגן ליושב ראש הכנסת.\n\n(ג)\n\nהכנסת רשאית, בהחלטה ברוב חבריה, להשעות מכהונתו את יושב ראש הכנסת או סגן ליושב ראש הכנסת או לקבוע סייגים לכהונתם; פרטים ייקבעו בחוק.\n\n(ד)\n\nהכנסת רשאית, בהחלטה ברוב חבריה או ברוב גדול יותר שייקבע בחוק, להעביר מכהונתו את יושב ראש הכנסת או סגן ליושב ראש הכנסת; פרטים ייקבעו בחוק."
        },
        {
          "depth": 2,
          "section_name": "20א. ממלא מקום של יושב ראש הכנסת ויושב ראש הכנסת בפועל",
          "html_id": "calibre_link-40",
          "section_type": "סעיף",
          "content": "[20א.](https://he.wikisource.org/wiki/חוק-יסוד:_הכנסת#s_yp_20_)\n\nממלא מקום של יושב ראש הכנסת ויושב ראש הכנסת בפועל [תיקון: תשכ״ז, תשנ״ז, תש״ס־2]\n\n(א)\n\nיצא יושב ראש הכנסת את גבולות המדינה, ימלא סגן ליושב ראש את מקומו עד שישוב היושב ראש.\n\n(ב)\n\nהודיע יושב ראש הכנסת לועדת הכנסת או שקבעה ועדת הכנסת כי מטעמי בריאות נבצר מיושב ראש הכנסת דרך ארעי למלא תפקידו, או הודיע יושב ראש הכנסת כי נבצר ממנו דרך ארעי למלא את תפקידו וועדת הכנסת אישרה את הודעתו, ימלא סגן ליושב ראש את מקומו עד שיודיע יושב ראש הכנסת לועדת הכנסת או עד שתקבע ועדת הכנסת כי לא נבצר עוד ממנו למלא תפקידו.\n\n(ג)\n\nנתפנתה משרתו של יושב ראש הכנסת – מפני שהתפטר או נפטר או מפני שקבעה ועדת הכנסת כי מטעמי בריאות נבצר ממנו דרך קבע למלא תפקידו – יכהן סגן ליושב ראש כיושב ראש הכנסת בפועל עד שתבחר הכנסת יושב ראש חדש.\n\n(ג1)\n\n(1)\n\nהושעה יושב ראש הכנסת מכהונתו בהחלטה לפי [סעיף 20(ג)](https://he.wikisource.org/wiki/חוק-יסוד:_הכנסת#s_yp_20), יכהן סגן ליושב ראש הכנסת כיושב ראש הכנסת בפועל, עד לביטול ההשעיה או עד לבחירת יושב ראש חדש, לפי הענין.\n\n(2)\n\nהועבר יושב ראש הכנסת מכהונתו בהחלטה לפי [סעיף 20(ד)](https://he.wikisource.org/wiki/חוק-יסוד:_הכנסת#s_yp_20), יכהן סגן ליושב ראש הכנסת כיושב ראש הכנסת בפועל עד לבחירת יושב ראש חדש.\n\n(ד)\n\nהסגן ליושב ראש שיכהן כממלא מקום של יושב ראש הכנסת או כיושב ראש הכנסת בפועל הוא הסגן שנבחר לכך על ידי ועדת הכנסת.\n\n(ה)\n\nבכהונתו כממלא מקום של יושב ראש הכנסת או כיושב ראש הכנסת בפועל יכהן הסגן ליושב ראש בכל כהונה המיועדת ליושב ראש הכנסת על פי דין, ימלא כל תפקיד המוטל על יושב ראש הכנסת על פי דין וישתמש בכל סמכות הנתונה ליושב ראש הכנסת על פי דין.\n\n(ו)\n\nהוראות סעיף זה יחולו, בשינויים המחוייבים, גם אם הנסיבות האמורות בסעיפים קטנים (א), (ב), (ג) או (ג1) לגבי יושב ראש הכנסת נתקיימו במי שמכהן כממלא מקום של יושב ראש הכנסת או כיושב ראש הכנסת בפועל."
        },
        {
          "depth": 2,
          "section_name": "21. ועדות",
          "html_id": "calibre_link-41",
          "section_type": "סעיף",
          "content": "[21.](https://he.wikisource.org/wiki/חוק-יסוד:_הכנסת#s_yp_21)\n\nועדות [תיקון: תשנ״א־2, תשנ״ב, תשנ״ד, תשס״א]\n\n(א)\n\nהכנסת תבחר מבין חבריה ועדות קבועות, והיא רשאית לבחור מבין חבריה גם ועדות לענינים מסויימים; תפקידי הועדות, סמכויותיהן וסדרי עבודתן, במידה שלא נקבעו בחוק, ייקבעו בתקנון.\n\n(ב)\n\nבתקנון ניתן לקבוע הוראות בדבר סמכותן של הועדות לזמן נושא משרה או ממלא תפקיד בשירות המדינה, ברשות מקומית, במועצה דתית, בתאגיד שהוקם בחוק או בחברה ממשלתית, ולחייבו למסור מידע שבידו על פעילות הגוף שבו הוא מכהן, זולת אם יש בגילוי משום פגיעה בחוק, בחובה מקצועית או בחובת אמונים שהוא חב בה על פי דין, וכן שיובטחו לו הזכויות של עד בבית המשפט; הזימון ייעשה באמצעות השר הנוגע בדבר או בידיעתו, ובמי שאינו בשירות המדינה – באמצעות ראש הגוף שהמוזמן פועל בשירותו; ואולם רשאי השר הממונה או ראש הגוף שהמוזמן פועל בשירותו, להודיע לועדה כי הוא עצמו יופיע במקום מי שזומן.\n\n(ג)\n\n(בוטל)."
        },
        {
          "depth": 2,
          "section_name": "21א.",
          "html_id": "calibre_link-42",
          "section_type": "סעיף",
          "content": "[21א.](https://he.wikisource.org/wiki/חוק-יסוד:_הכנסת#s_yp_21_)\n\n[תיקון: תשס״א־3, תשע״ו־3]\n\n(בוטל)."
        },
        {
          "depth": 2,
          "section_name": "22. ועדות חקירה",
          "html_id": "calibre_link-43",
          "section_type": "סעיף",
          "content": "[22.](https://he.wikisource.org/wiki/חוק-יסוד:_הכנסת#s_yp_22)\n\nועדות חקירה\n\nהכנסת רשאית למנות ועדות חקירה, אם על ידי הסמכת אחת הועדות הקבועות ואם על ידי בחירת ועדה מבין חבריה, כדי לחקור דברים שהכנסת קבעה; סמכויותיה ותפקידיה של ועדת חקירה ייקבעו על ידי הכנסת; בכל ועדת חקירה יהיו גם נציגים של סיעות שאינן משתתפות בממשלה, לפי יחסי הכוחות של הסיעות בכנסת.\n\nראו [סעיף 128 לתקנון הכנסת](https://he.wikisource.org/wiki/תקנון_הכנסת#סעיף_128 \"תקנון הכנסת\")."
        },
        {
          "depth": 2,
          "section_name": "23. דינם של שר וסגן שר שאינם חברי הכנסת",
          "html_id": "calibre_link-44",
          "section_type": "סעיף",
          "content": "[23.](https://he.wikisource.org/wiki/חוק-יסוד:_הכנסת#s_yp_23)\n\nדינם של שר וסגן שר שאינם חברי הכנסת [תיקון: תשע״ה־2, תש״ף־2]\n\nשר או סגן שר שאינם חברי הכנסת, דינם לכל דבר הנוגע לכנסת כדין שר או סגן שר שהם חברי הכנסת, אולם לא תהא להם זכות הצבעה."
        },
        {
          "depth": 2,
          "section_name": "24. מנין",
          "html_id": "calibre_link-45",
          "section_type": "סעיף",
          "content": "[24.](https://he.wikisource.org/wiki/חוק-יסוד:_הכנסת#s_yp_24)\n\nמנין [תיקון: תש״ם]\n\nהכנסת תדון ותחליט בכל מספר חברים אם אין בחוק הוראה אחרת לענין זה."
        },
        {
          "depth": 2,
          "section_name": "25. רוב",
          "html_id": "calibre_link-46",
          "section_type": "סעיף",
          "content": "[25.](https://he.wikisource.org/wiki/חוק-יסוד:_הכנסת#s_yp_25)\n\nרוב\n\nהכנסת תחליט ברוב דעות של המשתתפים בהצבעה, כשהנמנעים אינם באים במנין המשתתפים בהצבעה; סדרי ההצבעה ייקבעו בתקנון; והכל כשאין בחוק הוראה אחרת לענין זה."
        },
        {
          "depth": 2,
          "section_name": "26. ישיבות",
          "html_id": "calibre_link-47",
          "section_type": "סעיף",
          "content": "[26.](https://he.wikisource.org/wiki/חוק-יסוד:_הכנסת#s_yp_26)\n\nישיבות\n\nישיבות הכנסת יהיו במקום מושבה, אולם בנסיבות מיוחדות רשאי יושב ראש הכנסת, בהתייעצות עם הסגנים, לכנס את הכנסת במקום אחר; ישיבות הכנסת מתקיימות בימי חול."
        },
        {
          "depth": 2,
          "section_name": "27. פומביות",
          "html_id": "calibre_link-48",
          "section_type": "סעיף",
          "content": "[27.](https://he.wikisource.org/wiki/חוק-יסוד:_הכנסת#s_yp_27)\n\nפומביות [תיקון: תשנ״ה]\n\nהכנסת תשב בפומבי."
        },
        {
          "depth": 2,
          "section_name": "28. פרסום",
          "html_id": "calibre_link-49",
          "section_type": "סעיף",
          "content": "[28.](https://he.wikisource.org/wiki/חוק-יסוד:_הכנסת#s_yp_28)\n\nפרסום [תיקון: תשנ״ה]\n\nההליכים בישיבת הכנסת והדברים שנאמרו בה – פרסומם אינו מוגבל ואינו גורר אחריות פלילית או אזרחית."
        },
        {
          "depth": 2,
          "section_name": "29.",
          "html_id": "calibre_link-50",
          "section_type": "סעיף",
          "content": "[29.](https://he.wikisource.org/wiki/חוק-יסוד:_הכנסת#s_yp_29)\n\n[תיקון: תשנ״ה]\n\n(בוטל)."
        },
        {
          "depth": 2,
          "section_name": "30.",
          "html_id": "calibre_link-51",
          "section_type": "סעיף",
          "content": "[30.](https://he.wikisource.org/wiki/חוק-יסוד:_הכנסת#s_yp_30)\n\n[תיקון: תשנ״ה]\n\n(בוטל)."
        },
        {
          "depth": 2,
          "section_name": "31. כנסים",
          "html_id": "calibre_link-52",
          "section_type": "סעיף",
          "content": "[31.](https://he.wikisource.org/wiki/חוק-יסוד:_הכנסת#s_yp_31)\n\nכנסים [תיקון: תשל״ד, תשס״א־2]\n\nהוראות בדבר מועדי הכנסים של הכנסת ובדבר כינוס הכנסת שלא בתקופת הכנסים ייקבעו בחוק."
        },
        {
          "depth": 2,
          "section_name": "32.",
          "html_id": "calibre_link-53",
          "section_type": "סעיף",
          "content": "[32.](https://he.wikisource.org/wiki/חוק-יסוד:_הכנסת#s_yp_32)\n\n[תיקון: תשס״א־4]\n\n(בוטל)."
        },
        {
          "depth": 2,
          "section_name": "33.",
          "html_id": "calibre_link-54",
          "section_type": "סעיף",
          "content": "[33.](https://he.wikisource.org/wiki/חוק-יסוד:_הכנסת#s_yp_33)\n\n[תיקון: תשס״א־2]\n\n(בוטל)."
        },
        {
          "depth": 2,
          "section_name": "34. התפזרות הכנסת",
          "html_id": "calibre_link-55",
          "section_type": "סעיף",
          "content": "[34.](https://he.wikisource.org/wiki/חוק-יסוד:_הכנסת#s_yp_34)\n\nהתפזרות הכנסת [תיקון: תשנ״ב־2]\n\nלא תחליט הכנסת להתפזר לפני גמר תקופת כהונתה, אלא בדרך קבלת חוק לענין זה, ברוב חברי הכנסת."
        },
        {
          "depth": 2,
          "section_name": "35. מועד הבחירות לאחר התפזרות הכנסת",
          "html_id": "calibre_link-56",
          "section_type": "סעיף",
          "content": "[35.](https://he.wikisource.org/wiki/חוק-יסוד:_הכנסת#s_yp_35)\n\nמועד הבחירות לאחר התפזרות הכנסת [תיקון: תשס״א־3]\n\nהחוק על התפזרות הכנסת יכלול הוראה על מועד הבחירות לכנסת שלאחריה, שלא יהיה מאוחר מחמישה חודשים מיום קבלת החוק."
        },
        {
          "depth": 2,
          "section_name": "36. תקופת כהונת הכנסת לאחר התפזרות",
          "html_id": "calibre_link-57",
          "section_type": "סעיף",
          "content": "[36.](https://he.wikisource.org/wiki/חוק-יסוד:_הכנסת#s_yp_36)\n\nתקופת כהונת הכנסת לאחר התפזרות\n\nהחליטה הכנסת להתפזר, תהיה תקופת כהונתה של הכנסת שלאחריה עד לחודש חשון הקרוב שלאחר גמר ארבע שנים מיום הבחירה."
        },
        {
          "depth": 2,
          "section_name": "36א. התפזרות בשל אי קבלת חוק תקציב",
          "html_id": "calibre_link-58",
          "section_type": "סעיף",
          "content": "[36א.](https://he.wikisource.org/wiki/חוק-יסוד:_הכנסת#s_yp_36_)\n\nהתפזרות בשל אי קבלת חוק תקציב [תיקון: תשס״א־3, תשע״ד, תש״ף, תש״ף־3, תשפ״א]\n\n(א)\n\nלא נתקבל חוק התקציב בתוך שלושה חודשים מיום תחילתה של שנת הכספים, יראו ביום שאחרי סיום התקופה האמורה (להלן – היום הקובע) כאילו החליטה הכנסת על התפזרותה לפני גמר תקופת כהונתה, וייערכו בחירות מוקדמות ביום ג׳ האחרון שלפני תום 90 הימים מהיום הקובע, אלא אם כן החליטה הכנסת ברוב חבריה, בתוך חמישה ימים מהיום הקובע, בשל סמיכות מועד הבחירות ליום חג, מועד או זיכרון, על קיום הבחירות במועד מאוחר יותר, אך לא יאוחר מ־100 ימים מהיום הקובע.\n\n(ב)\n\nעל אף הוראות סעיף קטן (א), פתח נשיא המדינה בהליכים להרכבת ממשלה חדשה לפי [סעיף 30 לחוק־יסוד: הממשלה](https://he.wikisource.org/wiki/חוק-יסוד:_הממשלה#s_yp_30 \"חוק-יסוד: הממשלה\"), הביעה הכנסת אמון בממשלה חדשה לפי [סעיף 28 לחוק־יסוד: הממשלה](https://he.wikisource.org/wiki/חוק-יסוד:_הממשלה#s_yp_28 \"חוק-יסוד: הממשלה\"), או התקבל חוק על התפזרות הכנסת, או התקיימו בחירות לכנסת, אחרי המועד להגשת הצעת התקציב לפי [סעיף 3 לחוק־יסוד: משק המדינה](https://he.wikisource.org/wiki/חוק-יסוד:_משק_המדינה#s_yp_3 \"חוק-יסוד: משק המדינה\"), ולפני תום שלושת החודשים שמיום תחילת שנת הכספים, יהיה היום הקובע כאמור בסעיף קטן (א), היום שאחרי תום שלושה חודשים מיום תחילת שנת הכספים או היום שאחרי תום 145 ימים מיום כינון הממשלה, לפי המאוחר; קבעה ועדת הכספים של הכנסת לפי [סעיף 3(ב)(1) לחוק־יסוד: משק המדינה](https://he.wikisource.org/wiki/חוק-יסוד:_משק_המדינה#s_yp_3 \"חוק-יסוד: משק המדינה\") כי הצעת חוק התקציב תונח על שולחן הכנסת לפני היום ה־85 מיום כינון הממשלה, יהיה היום הקובע היום שאחרי תום 60 ימים מהיום שבו הניחה הממשלה את ההצעה; במניין התקופות של 145 ימים, 85 ימים ו־60 ימים כאמור, לא יובאו בחשבון מועדי ישראל וערביהם כפי שייקבע בחוק.\n\n(ג)\n\n(פקע)."
        },
        {
          "depth": 2,
          "section_name": "37. רציפות הכנסת",
          "html_id": "calibre_link-59",
          "section_type": "סעיף",
          "content": "[37.](https://he.wikisource.org/wiki/חוק-יסוד:_הכנסת#s_yp_37)\n\nרציפות הכנסת\n\nהכנסת היוצאת תוסיף לכהן עד לכינוסה של הכנסת הנכנסת."
        },
        {
          "depth": 2,
          "section_name": "38. הארכת תקפם של חיקוקים",
          "html_id": "calibre_link-60",
          "section_type": "סעיף",
          "content": "[38.](https://he.wikisource.org/wiki/חוק-יסוד:_הכנסת#s_yp_38)\n\nהארכת תקפם של חיקוקים\n\nכל חיקוק שתקפו היה פוקע תוך שני החדשים האחרונים לתקופת כהונתה של הכנסת היוצאת, או תוך ארבעה חדשים לאחר שהכנסת החליטה להתפזר, או תוך שלושת החדשים הראשונים לתקופת כהונתה של הכנסת הנכנסת – יעמוד בתקפו עד תום שלושת החדשים האמורים."
        },
        {
          "depth": 2,
          "section_name": "39. שכר חברי הכנסת",
          "html_id": "calibre_link-61",
          "section_type": "סעיף",
          "content": "[39.](https://he.wikisource.org/wiki/חוק-יסוד:_הכנסת#s_yp_39)\n\nשכר חברי הכנסת\n\nחברי הכנסת יקבלו שכר כפי שנקבע בחוק.\n\nראו [פרק ט׳ לחוק הכנסת, התשנ״ד–1994](https://he.wikisource.org/wiki/חוק_הכנסת#פרק_ט \"חוק הכנסת\")."
        },
        {
          "depth": 2,
          "section_name": "40. התפטרות של חבר כנסת",
          "html_id": "calibre_link-62",
          "section_type": "סעיף",
          "content": "[40.](https://he.wikisource.org/wiki/חוק-יסוד:_הכנסת#s_yp_40)\n\nהתפטרות של חבר כנסת\n\nחבר הכנסת רשאי להתפטר מכהונתו; ההתפטרות תהיה בהגשה אישית של כתב התפטרות על ידי המתפטר ליושב ראש הכנסת, ואם נבצר ממנו להגישו אישית – על ידי משלוח בדרך שנקבעה בתקנון; כתב ההתפטרות יהיה חתום ביום ההגשה או המשלוח.\n\nראו [סעיף 15 לתקנון הכנסת](https://he.wikisource.org/wiki/תקנון_הכנסת#s_yp_15 \"תקנון הכנסת\")."
        },
        {
          "depth": 2,
          "section_name": "41. תוצאות ההתפטרות",
          "html_id": "calibre_link-63",
          "section_type": "סעיף",
          "content": "[41.](https://he.wikisource.org/wiki/חוק-יסוד:_הכנסת#s_yp_41)\n\nתוצאות ההתפטרות [תיקון: תשע״ד־2]\n\nחבר הכנסת שהגיש התפטרותו, חברותו בכנסת נפסקת כעבור ארבעים ושמונה שעות לאחר שכתב ההתפטרות הגיע לידי יושב ראש הכנסת, זולת אם חזר בו מהתפטרותו לפני כן. הסתיימה התקופה האמורה ביום מנוחה, יידחה סיומה ליום שלאחר מכן שאינו יום מנוחה, והכל כפי שייקבע בחוק."
        },
        {
          "depth": 2,
          "section_name": "42. פקיעת כהונה או מועמדות",
          "html_id": "calibre_link-64",
          "section_type": "סעיף",
          "content": "[42.](https://he.wikisource.org/wiki/חוק-יסוד:_הכנסת#s_yp_42)\n\nפקיעת כהונה או מועמדות [תיקון: תשס״א־6]\n\nחבר הכנסת או מועמד לכנסת שנבחר או נתמנה לאחד התפקידים שנושאיהם מנועים מהיות מועמדים לכנסת, חברותו בכנסת או מועמדותו לכנסת, לפי הענין, נפסקת עם בחירתו או עם התמנותו לאחד התפקידים כאמור; לענין זה, ”מועמד לכנסת“ – מי ששמו כלול ברשימת מועמדים לכנסת, מיום הגשת רשימה עד יום תחילת כהונתו כחבר הכנסת."
        },
        {
          "depth": 2,
          "section_name": "42א. הפסקת חברות של חבר הכנסת",
          "html_id": "calibre_link-65",
          "section_type": "סעיף",
          "content": "[42א.](https://he.wikisource.org/wiki/חוק-יסוד:_הכנסת#s_yp_42_)\n\nהפסקת חברות של חבר הכנסת [תיקון: תשמ״א, תשנ״ה־2, תש״ס, תשס״א־5, תשע״ו־2]\n\n(א)\n\nחבר הכנסת שהורשע בפסק דין סופי בעבירה פלילית, וקבע בית המשפט, ביוזמתו או לבקשת היועץ המשפטי לממשלה, שיש עם העבירה קלון, תיפסק חברותו בכנסת ביום שפסק הדין נעשה סופי, ואין נפקא מינה אם העבירה נעברה בזמן שהיה חבר אותה הכנסת, חבר כנסת קודמת או לפני שהיה לחבר הכנסת.\n\n(ב)\n\nסעיף קטן (א) יחול גם על חבר הכנסת שפסק הדין בענינו נעשה סופי לאחר שהחל לכהן כחבר הכנסת; בקשת היועץ המשפטי לפי סעיף קטן (א) יכול שתוגש כל עוד פסק הדין לא נעשה סופי; הבקשה תוגש לבית המשפט שנתן את גזר הדין, ואם הוגש ערעור, לבית המשפט שלערעור.\n\n(ג)\n\n(1)\n\nהכנסת רשאית, ברוב של 90 חברי הכנסת, להחליט להפסיק את חברותו של חבר הכנסת אם קבעה שהתקיים בו, לאחר היבחרה של אותה כנסת, האמור [בסעיף 7א(א)(2) או (3)](https://he.wikisource.org/wiki/חוק-יסוד:_הכנסת#s_yp_7_) לגבי מועמד.\n\n(2)\n\nהחלטה כאמור בפסקה (1) תתקבל לפי הצעת ועדת הכנסת שהתקבלה ברוב של שלושה רבעים מחבריה, על בסיס בקשה של 70 חברי הכנסת, מתוכם 10 לפחות חברי כנסת בסיעות שאינן צדדים להסכמים המחייבים תמיכה בממשלה.\n\n(3)\n\nמי שחברותו בכנסת הופסקה לפי פסקה (1), משרתו תתפנה כעבור 14 ימים מיום החלטת הכנסת, ואולם בתקופה שמהחלטת הכנסת ועד יום הפסקת החברות הוא לא יהיה רשאי להשתתף בישיבות הכנסת או בישיבות ועדה של הכנסת אלא לשם הצבעה בלבד.\n\n(4)\n\nעל החלטת הכנסת להפסיק את חברותו רשאי חבר הכנסת לערער לבית המשפט העליון.\n\n(5)\n\nסעיף קטן זה לא יחול בתקופת בחירות, כפי שתיקבע בחוק.\n\n(6)\n\nפרטים לעניין הגשת הבקשה, הדיון בה וההשגה על ההחלטה ייקבעו בחוק או בתקנון הכנסת."
        },
        {
          "depth": 2,
          "section_name": "42ב. השעיה",
          "html_id": "calibre_link-66",
          "section_type": "סעיף",
          "content": "[42ב.](https://he.wikisource.org/wiki/חוק-יסוד:_הכנסת#s_yp_42b)\n\nהשעיה [תיקון: תשמ״א, תש״ס, תשס״ז]\n\n(א)\n\nחבר הכנסת שהורשע בעבירה פלילית וקבע בית המשפט, ביזמתו או לבקשת היועץ המשפטי לממשלה, שיש עם העבירה קלון, יושעה מכהונתו בכנסת מיום קביעת בית המשפט ועד למועד שבו פסק הדין נעשה סופי.\n\n(ב)\n\nחבר הכנסת שהורשע בעבירה פלילית ונידון למאסר, יושעה מכהונתו בכנסת למשך הזמן שהוא נושא את עונש המאסר.\n\n(ב1)\n\nהוראות סעיף זה יחולו גם על חבר הכנסת שהורשע בעבירה כאמור בסעיפים קטנים (א) או (ב) לפני היותו חבר הכנסת.\n\n(ג)\n\n(בוטל)."
        },
        {
          "depth": 2,
          "section_name": "42ג. הפסקת חברות בכנסת של שר או סגן שר",
          "html_id": "calibre_link-67",
          "section_type": "סעיף",
          "content": "[42ג.](https://he.wikisource.org/wiki/חוק-יסוד:_הכנסת#s_yp_42g)\n\nהפסקת חברות בכנסת של שר או סגן שר [תיקון: תשע״ה, תש״ף־2, תשפ״א, תשפ״ג]\n\n(א)\n\nחבר הכנסת המכהן כשר או כסגן שר רשאי להפסיק את חברותו בכנסת לפי הוראות סעיף זה; הפסקת חברות כאמור תהיה בהודעה בכתב ליושב ראש הכנסת, בצירוף הסכמתו בכתב של יושב ראש סיעתו של חבר הכנסת, ויחולו עליה הוראות [סעיף 40](https://he.wikisource.org/wiki/חוק-יסוד:_הכנסת#s_yp_40); הוראות סעיף זה לא יחולו על חבר הכנסת המכהן כראש הממשלה, ממלא מקומו, ראש הממשלה החלופי או ראש הממשלה בפועל.\n\n(א1)\n\nעל אף האמור בסעיף קטן (א), חבר הכנסת המכהן כשר או כסגן שר אינו רשאי להפסיק את חברותו בכנסת לפי סעיף זה בתקופה שמתחילת כהונתה של כנסת חדשה ועד לכינון ממשלה לפי [סעיף 13](https://he.wikisource.org/wiki/חוק-יסוד:_הממשלה#s_yp_13 \"חוק-יסוד: הממשלה\") [או 13א(ה) לחוק־יסוד: הממשלה](https://he.wikisource.org/wiki/חוק-יסוד:_הממשלה#סעיף_13א \"חוק-יסוד: הממשלה\"), ומהיום ה־90 שלפני יום הבחירות לכנסת לפי [סעיף 9](https://he.wikisource.org/wiki/חוק-יסוד:_הכנסת#s_yp_9) או מיום היווצרות עילה לקיום בחירות לפי [סעיף 34](https://he.wikisource.org/wiki/חוק-יסוד:_הכנסת#s_yp_34) [או 36א](https://he.wikisource.org/wiki/חוק-יסוד:_הכנסת#s_yp_36_) או לפי [סעיף 11(ב)](https://he.wikisource.org/wiki/חוק-יסוד:_הממשלה#s_yp_11 \"חוק-יסוד: הממשלה\") [או 29(ו) לחוק־יסוד: הממשלה](https://he.wikisource.org/wiki/חוק-יסוד:_הממשלה#s_yp_29 \"חוק-יסוד: הממשלה\"), לפי העניין.\n\n(ב)\n\nחבר הכנסת שמסר הודעה כאמור בסעיף קטן (א), חברותו בכנסת נפסקת כעבור 48 שעות לאחר שההודעה הגיעה לידי יושב ראש הכנסת, זולת אם חזר בו מהודעתו קודם לכן בהודעה בכתב ליושב ראש הכנסת; הסתיימה התקופה האמורה ביום מנוחה, יידחה סיומה ליום שלאחר מכן שאינו יום מנוחה, והכול כפי שייקבע בחוק.\n\n(ג)\n\nנפסקה חברותו בכנסת של שר או סגן שר לפי הוראות סעיף זה, תתחדש חברותו בכנסת שאליה נבחר בהתקיים אחד מאלה, והוא לא יידרש לשוב ולהצהיר אמונים לפי [סעיף 15](https://he.wikisource.org/wiki/חוק-יסוד:_הכנסת#s_yp_15):\n\n(1)\n\nהוא חדל לכהן כשר או כסגן שר;\n\n(2)\n\nהוא היה לראש הממשלה או לראש הממשלה החלופי;\n\n(3)\n\nהוא נקבע לכהן כראש הממשלה בפועל;\n\n(4)\n\nהוא היה לממלא מקום ראש הממשלה.\n\n(ד)\n\n(1)\n\nהוראות אלה יחולו לעניין מספר חברי הכנסת המרבי באותה סיעה שרשאים להפסיק את חברותם בכנסת לפי סעיף זה:\n\n(א)\n\nמנתה הסיעה בין חבר כנסת אחד לשלושה חברי הכנסת – רשאים להפסיק את חברותם מחצית מחברי הסיעה; תוצאת חישוב כאמור שאינה מספר שלם תעוגל למספר השלם הגבוה הקרוב;\n\n(א1)\n\nמנתה הסיעה בין ארבעה לשישה חברי הכנסת – רשאים להפסיק את חברותם שלושה חברי הכנסת;\n\n(ב)\n\nמנתה הסיעה בין שבעה לתשעה חברי הכנסת – רשאים להפסיק את חברותם ארבעה חברי הכנסת;\n\n(ג)\n\nמנתה הסיעה בין עשרה לשבעה עשר חברי הכנסת – רשאים להפסיק את חברותם חמישה חברי הכנסת;\n\n(ד)\n\nמנתה הסיעה שמונה עשר חברי הכנסת לפחות – רשאים להפסיק את חברותם שליש מחברי הסיעה; תוצאת חישוב כאמור שאינה מספר שלם תעוגל למספר השלם הגבוה הקרוב.\n\n(2)\n\nאין בשינוי מספר חברי סיעה, ובכלל זה בשל התפלגות או מיזוג עם סיעה אחרת, כדי להשפיע על הפסקת החברות בכנסת של חבר הכנסת שנעשתה לפני שינוי כאמור.\n\n(ה)\n\nנפסקה חברותו בכנסת של חבר הכנסת לפי סעיף זה והתחדשה חברותו בכנסת משום שחדל לכהן כשר או שחדל לכהן כסגן שר שלא בנסיבות המנויות [בסעיף 26(2) לחוק־יסוד: הממשלה](https://he.wikisource.org/wiki/חוק-יסוד:_הממשלה#s_yp_26 \"חוק-יסוד: הממשלה\"), לא תיפסק שוב חברותו בכנסת לפי הוראות סעיף זה בתקופת כהונתה של אותה הכנסת.\n\n(ו)\n\n(1)\n\nעל אף האמור בסעיף קטן (ג), שר או סגן שר שהפסיק את חברותו בכנסת לפי סעיף זה וחבר הכנסת שהוא שר או סגן שר החברים באותה סיעה רשאים להודיע ליושב ראש הכנסת בהודעה משותפת בכתב, בצירוף הסכמתו בכתב של יושב ראש סיעתם, על חידוש חברותו בכנסת של השר או סגן השר שחברותו נפסקה ועל הפסקת חברותו של חבר הכנסת האחר באותו מועד (בחוק־יסוד זה – הודעת החלפה).\n\n(2)\n\nעל חידוש החברות והפסקת החברות בכנסת בהתאם להודעת החלפה יחולו הוראות סעיף קטן (ב), בשינויים המחויבים, אולם חזרה מהודעת ההחלפה תהיה רק בהודעה משותפת בכתב של מגישי הודעת ההחלפה ליושב ראש הכנסת.\n\n(3)\n\nלא ימסור חבר הכנסת שחברותו בכנסת נתחדשה לפי פסקה (1) הודעת החלפה נוספת בתקופת כהונתה של אותה הכנסת.\n\n(ז)\n\nשר או סגן שר שהפסיק את חברותו בכנסת לפי סעיף זה והגיש כתב התפטרות לפי [סעיף 22(א)](https://he.wikisource.org/wiki/חוק-יסוד:_הממשלה#s_yp_22 \"חוק-יסוד: הממשלה\") [או 26(1) לחוק־יסוד: הממשלה](https://he.wikisource.org/wiki/חוק-יסוד:_הממשלה#s_yp_26 \"חוק-יסוד: הממשלה\"), או שנמסר לידיו כתב העברה מכהונה לפי [סעיף 22(ב)](https://he.wikisource.org/wiki/חוק-יסוד:_הממשלה#s_yp_22 \"חוק-יסוד: הממשלה\"), [26(3)](https://he.wikisource.org/wiki/חוק-יסוד:_הממשלה#s_yp_26 \"חוק-יסוד: הממשלה\"), [43ד(ב)](https://he.wikisource.org/wiki/חוק-יסוד:_הממשלה#סעיף_43ד \"חוק-יסוד: הממשלה\") [או 43ה(ב) לחוק־יסוד: הממשלה](https://he.wikisource.org/wiki/חוק-יסוד:_הממשלה#סעיף_43ה \"חוק-יסוד: הממשלה\"), לפי העניין, רשאי להודיע ליושב ראש הכנסת בסמוך לאחר מועד ההגשה או המסירה כאמור כי לא תתחדש חברותו בכנסת, ויראו אותו כמי שהתפטר מהכנסת במועד הפסקת כהונתו בממשלה; על הודעה ליושב ראש הכנסת כאמור בסעיף קטן זה יחולו הוראות [סעיף 40](https://he.wikisource.org/wiki/חוק-יסוד:_הכנסת#s_yp_40), בשינויים המחויבים."
        },
        {
          "depth": 2,
          "section_name": "43. חילופים של חברי כנסת",
          "html_id": "calibre_link-68",
          "section_type": "סעיף",
          "content": "[43.](https://he.wikisource.org/wiki/חוק-יסוד:_הכנסת#s_yp_43)\n\nחילופים של חברי כנסת [תיקון: תשמ״א, תשע״ה, תש״ף־2]\n\n(א)\n\nנתפנתה משרתו של חבר הכנסת, יבוא במקומו – מתוך רשימת המועמדים שכללה את שמו – המועמד ששמו נקוב ראשון אחרי שמו של אחרון הנבחרים.\n\n(ב)\n\nמי שחברותו בכנסת הושעתה לפי [סעיף 42ב](https://he.wikisource.org/wiki/חוק-יסוד:_הכנסת#s_yp_42b), משרתו תתפנה לתקופת ההשעיה ויבוא במקומו המועמד כאמור בסעיף קטן (א); חזר למלא את משרתו, יחדל לכהן האחרון שנהיה לחבר הכנסת מתוך רשימת המועמדים, ולא תיפגע בשל כך בלבד זכותו של האחרון לשוב ולהיות לאחר מכן חבר הכנסת מכוח הוראות סעיף זה.\n\n(ג)\n\nמי שחברותו בכנסת נפסקה לפי [סעיף 42ג(א)](https://he.wikisource.org/wiki/חוק-יסוד:_הכנסת#s_yp_42g), תתפנה משרתו ויבוא במקומו המועמד כאמור בסעיף קטן (א); נתחדשה חברותו בכנסת לפי [סעיף 42ג(ג)](https://he.wikisource.org/wiki/חוק-יסוד:_הכנסת#s_yp_42g), יחולו הוראות סעיף קטן (ב) סיפה.\n\n(ד)\n\nמי שחברותו בכנסת נפסקה בהתאם להודעת החלפה לפי [סעיף 42ג(ו)](https://he.wikisource.org/wiki/חוק-יסוד:_הכנסת#s_yp_42g) (בסעיף זה – חבר הכנסת המוחלף), תתפנה משרתו ויבוא במקומו מי שהגיש עמו את הודעת ההחלפה כאמור [באותו סעיף](https://he.wikisource.org/wiki/חוק-יסוד:_הכנסת#s_yp_42g).\n\n(ה)\n\nנתחדשה חברותו בכנסת של חבר הכנסת המוחלף לפי [סעיף 42ג(ג)](https://he.wikisource.org/wiki/חוק-יסוד:_הכנסת#s_yp_42g), יחולו הוראות סעיף קטן (ב) סיפה.\n\n(ו)\n\nנתחדשה חברותו בכנסת של חבר הכנסת המוחלף בהתאם להודעת החלפה נוספת לפי [סעיף 42ג(ו)](https://he.wikisource.org/wiki/חוק-יסוד:_הכנסת#s_yp_42g), יחולו הוראות סעיף קטן (ד)."
        },
        {
          "depth": 2,
          "section_name": "44. יציבות החוק",
          "html_id": "calibre_link-69",
          "section_type": "סעיף",
          "content": "[44.](https://he.wikisource.org/wiki/חוק-יסוד:_הכנסת#s_yp_44)\n\nיציבות החוק\n\nעל אף האמור בכל דין אחר, אין בכוחן של תקנות־שעת־חירום לשנות חוק זה, להפקיע זמנית את תקפו או לקבוע בו תנאים."
        },
        {
          "depth": 2,
          "section_name": "45. נוקשות סעיפים",
          "html_id": "calibre_link-70",
          "section_type": "סעיף",
          "content": "[45.](https://he.wikisource.org/wiki/חוק-יסוד:_הכנסת#s_yp_45)\n\nנוקשות סעיפים\n\nאין לשנות [סעיף 44](https://he.wikisource.org/wiki/חוק-יסוד:_הכנסת#s_yp_44) או סעיף זה, אלא ברוב של שמונים חברי כנסת."
        },
        {
          "depth": 2,
          "section_name": "45א. תחולת נוקשות",
          "html_id": "calibre_link-71",
          "section_type": "סעיף",
          "content": "[45א.](https://he.wikisource.org/wiki/חוק-יסוד:_הכנסת#s_yp_45_)\n\nתחולת נוקשות [תיקון: תשנ״ב־2]\n\nהוראת [סעיף 45](https://he.wikisource.org/wiki/חוק-יסוד:_הכנסת#s_yp_45) תחול גם לענין שינוי [סעיף 9א(א)](https://he.wikisource.org/wiki/חוק-יסוד:_הכנסת#s_yp_9_)."
        },
        {
          "depth": 2,
          "section_name": "46. מתי דרוש רוב מיוחד",
          "html_id": "calibre_link-72",
          "section_type": "סעיף",
          "content": "[46.](https://he.wikisource.org/wiki/חוק-יסוד:_הכנסת#s_yp_46)\n\nמתי דרוש רוב מיוחד [תיקון: תשי״ט־3, תש״ן, תשנ״ב־2]\n\nהרוב הדרוש לפי חוק זה לשינוי [הסעיפים 4](https://he.wikisource.org/wiki/חוק-יסוד:_הכנסת#s_yp_4), [9א](https://he.wikisource.org/wiki/חוק-יסוד:_הכנסת#s_yp_9_), [34](https://he.wikisource.org/wiki/חוק-יסוד:_הכנסת#s_yp_34), [44](https://he.wikisource.org/wiki/חוק-יסוד:_הכנסת#s_yp_44) [או 45](https://he.wikisource.org/wiki/חוק-יסוד:_הכנסת#s_yp_45) יהא דרוש להחלטות מליאת הכנסת בקריאה הראשונה, בקריאה השניה ובקריאה השלישית. לענין סעיף זה ”שינוי“ – בין מפורש ובין משתמע.\n\n---\n\nנתקבל בכנסת ביום כ״ב בשבט תשי״ח (12 בפברואר 1958).\n\n* **דוד בן־גוריון**  \n  ראש הממשלה\n* **יצחק בן־צבי**  \n  נשיא המדינה"
        }
      ]
    }
  ]
}