# תקנון_הכנסת

## חלק ז׳: הליך החקיקה

### פרק חמישי: הכנה לקריאה השנייה ולקריאה השלישית

#### סעיף 87

[87.](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_87)

נוסח לקריאה השנייה ולקריאה השלישית [תיקון: תשע״א־5, תשע״ז]

(א)

הכינה ועדה הצעת חוק לקריאה השנייה ולקריאה השלישית, תגישה ליושב ראש הכנסת בנוסח שקבעה, בצירוף דף נלווה ובו פרטי הצעת החוק, וכן הסתייגויות ובקשות רשות דיבור במליאת הכנסת, אם יש כאלה.

(ב)

(1)

סדר השמות של חברי הכנסת בדף הנלווה להצעת החוק יהיה כסדר שמותיהם על גבי הצעת החוק ברשומות, למעט מי מהם שחזר בו מהצעת החוק או שאינו רשאי עוד להגיש הצעת חוק פרטית ובהתאם להוראות [סעיף 75(ג)(2)](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_75) לעניין היוזם הראשון.

(2)

היתה הצעת החוק מיזוג של כמה הצעות חוק פרטיות כאמור [בסעיף 84(ג) או (ד)](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_84), יצוינו על גבי הדף הנלווה להצעת החוק שמותיהם של היוזמים הראשונים של כל הצעת חוק תחילה, אחריהם שמותיהם של שאר היוזמים כסדרם על גבי כל הצעת חוק, ובנפרד – שמותיהם של המצטרפים לכל הצעת חוק, והכל לפי מועדי הקריאה הראשונה של כל הצעת חוק, ובהצעות חוק שהקריאה הראשונה שלהן התקיימה באותו היום – לפי מספרן הסידורי של הרשומות.

[תיקון: תשע״א־5]