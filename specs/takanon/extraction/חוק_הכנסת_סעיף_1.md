# חוק_הכנסת

## פרק א׳: פתיחת הכנסת

### סעיף 1

[1.](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_1)

ישיבת הפתיחה של הכנסת [תיקון: תשנ״ו, תשס״א־3, תשס״ה, תשס״ו־2, תשע״ו־5]

(א)

(1)

הכנסת תתכנס לישיבתה הראשונה ביום הארבעה עשר שלאחר יום הבחירות לכנסת, בשעה ארבע אחרי הצהריים, ואם היה יום זה אחד מהימים המנויים בפסקה (2) – ביום שלאחר מכן שאינו אחד מאותם ימים.

(2)

אלה הימים שבהם לא תתכנס הכנסת לישיבתה הראשונה: יום שישי, יום שבת, מועד ממועדי ישראל המפורטים [בסעיף 18א(א) לפקודת סדרי השלטון והמשפט, התש״ח–1948](https://he.wikisource.org/wiki/%D7%A4%D7%A7%D7%95%D7%93%D7%AA_%D7%A1%D7%93%D7%A8%D7%99_%D7%94%D7%A9%D7%9C%D7%98%D7%95%D7%9F_%D7%95%D7%94%D7%9E%D7%A9%D7%A4%D7%98#%D7%A1%D7%A2%D7%99%D7%A3_18%D7%90 "פקודת סדרי השלטון והמשפט"), וערביהם, חול המועד, יום הזיכרון לשואה ולגבורה וערבו, יום הזיכרון לחללי מערכות ישראל וערבו, יום העצמאות, ותשעה באב וערבו.

(3)

יושב ראש הכנסת רשאי, בשל יום מנוחה, חג, מועד או יום זיכרון, שאינם מנויים בפסקה (2), ולפי פניה של מי שנבחר לכנסת הנכנסת –

(א)

לדחות את ישיבתה הראשונה של הכנסת ליום שלאחר היום שנקבע לפי פסקה (1), שאינו אחד מהימים המנויים בפסקה (2);

(ב)

לשנות את שעת כינוס הכנסת האמורה בפסקה (1).

(א1)

הכנסת תיפתח על ידי נשיא המדינה, והוא ימסור את הנהלת הישיבה ליושב ראש הכנסת או ליושב ראש הכנסת בפועל כאמור [בסעיף 20(א) לחוק־יסוד: הכנסת](https://he.wikisource.org/wiki/%D7%97%D7%95%D7%A7-%D7%99%D7%A1%D7%95%D7%93:_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_20 "חוק-יסוד: הכנסת"); בהעדרו של נשיא המדינה, תיפתח הכנסת על ידי יושב ראש הכנסת או יושב ראש הכנסת בפועל כאמור.

(א2)

משפתח יושב ראש הכנסת או יושב ראש הכנסת בפועל את ישיבתה הראשונה של הכנסת או משקיבל לידיו את הנהלתה, יצהיר את הצהרת האמונים של חברי הכנסת.

(ב)

משהצהיר יושב ראש הכנסת או יושב ראש הכנסת בפועל את הצהרת האמונים, ייקראו בפני המליאה [מזמור קכ״ב בתהלים](https://he.wikisource.org/wiki/%D7%AA%D7%94%D7%9C%D7%99%D7%9D_%D7%A7%D7%9B%D7%91/%D7%A0%D7%99%D7%A7%D7%95%D7%93 "תהלים קכב/ניקוד") וקטעים מתוך [ההכרזה על הקמת מדינת ישראל](https://he.wikisource.org/wiki/%D7%9E%D7%92%D7%99%D7%9C%D7%AA_%D7%94%D7%A2%D7%A6%D7%9E%D7%90%D7%95%D7%AA_%D7%A9%D7%9C_%D7%9E%D7%93%D7%99%D7%A0%D7%AA_%D7%99%D7%A9%D7%A8%D7%90%D7%9C "מגילת העצמאות של מדינת ישראל"), המופיעים [בתוספת](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%AA%D7%95%D7%A1%D7%A4%D7%AA).

(ג)

יושב ראש הכנסת או יושב ראש הכנסת בפועל ישוב ויקרא את הצהרת האמונים באזני חברי הכנסת וכל אחד מחברי הכנסת יקום, בזה אחר זה, ויצהיר:

”מתחייב אני“.

(ד)

ישיבת הפתיחה תינעל בשירת המנון המדינה ”התקווה“ בנוסח המובא [בתוספת לחוק הדגל, הסמל והמנון המדינה, התש״ט–1949](https://he.wikisource.org/wiki/%D7%97%D7%95%D7%A7_%D7%94%D7%93%D7%92%D7%9C,_%D7%94%D7%A1%D7%9E%D7%9C_%D7%95%D7%94%D7%9E%D7%A0%D7%95%D7%9F_%D7%94%D7%9E%D7%93%D7%99%D7%A0%D7%94#%D7%AA%D7%95%D7%A1%D7%A4%D7%AA "חוק הדגל, הסמל והמנון המדינה").