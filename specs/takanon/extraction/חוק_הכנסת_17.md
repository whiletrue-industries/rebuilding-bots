**חוק הכנסת: **

**פרק ז׳: היועץ המשפטי לכנסת**  
**סעיף 17. היועץ המשפטי לכנסת ותפקידיו [תיקון: תשס״א־2, תשס״ח, תשע״ח־2]**  
[מקור: סעיף 17. ](https://he.wikisource.org/wiki/חוק_הכנסת#סעיף_17)  

(א) לכנסת יהיה יועץ משפטי.

(ב) היועץ המשפטי לכנסת –

1. ייעץ ליושב ראש הכנסת, לנושאי התפקידים בה ולמוסדות הכנסת בכל עניני חוק ומשפט, הנוגעים לסמכויותיהם ולתפקידיהם;
2. ייעץ לכנסת ולועדותיה בכל ענין הנוגע להליכי החקיקה ויפעל להבטחת תקינותם;
3. ייעץ לחברי הכנסת בכל ענין הנוגע לכנסת והנובע מחברותם בה;
4. ייצג את הכנסת בערכאות, ואולם רשאי הוא, בהסכמת היועץ המשפטי לממשלה, לבקש כי הכנסת תיוצג על ידי פרקליטות המדינה, או לייפות את כוחו של עורך דין אחר לייצג את הכנסת;
5. ימלא כל תפקיד אחר המוטל עליו לפי כל דין.

(ג) ראה היועץ המשפטי לכנסת, כי הליך שלפני בית משפט כרוך בשאלה משפטית הנוגעת לכנסת או משפיע עליה, רשאי הוא להתייצב באותו הליך ולהשמיע את דברו.

(ג1) ראה בית משפט בהליך שלפניו, כי נדרש לברר את שאלת תוקפו של חוק, יזמין את הכנסת להתייצב בהליך, והיא תהיה רשאית להשמיע את טענותיה להוכחת תוקפו.

(ד) היועץ המשפטי לכנסת הוא עובד הכנסת וישמש כראש הלשכה המשפטית של הכנסת.