{
  "metadata": {
    "input_file": "https://he.wikisource.org/wiki/%D7%9B%D7%9C%D7%9C%D7%99_%D7%90%D7%AA%D7%99%D7%A7%D7%94_%D7%9C%D7%97%D7%91%D7%A8%D7%99_%D7%94%D7%9B%D7%A0%D7%A1%D7%AA",
    "document_name": "כללי_אתיקה_לחברי_הכנסת",
    "environment": "staging",
    "model": "gpt-4.1",
    "max_tokens": null,
    "total_items": 45,
    "structure_type": "nested_hierarchy",
    "mark_type": "סעיף"
  },
  "structure": [
    {
      "depth": 1,
      "section_name": "תוכן עניינים",
      "html_id": null,
      "section_type": "תוכן עניינים",
      "children": []
    },
    {
      "depth": 1,
      "section_name": "פרק א׳: פרשנות",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 1",
          "html_id": "סעיף_1",
          "section_type": "סעיף",
          "children": [],
          "content": "[1.](https://he.wikisource.org/wiki/כללי_אתיקה_לחברי_הכנסת#סעיף_1)\n\nהגדרות [תיקון: תשע״ב]\n\nבכללים אלה:\n\n”בן משפחה“ – בן־זוג, ילד קטין או כל קרוב שפרנסתו על חבר הכנסת;\n\n”ועדת האתיקה“ – ועדת האתיקה שמונתה לפי [סעיף 18](https://he.wikisource.org/wiki/כללי_אתיקה_לחברי_הכנסת#סעיף_18);\n\n”חוק החסינות“ – [חוק חסינות חברי הכנסת, זכויותיהם וחובותיהם, התשי״א–1951](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם \"חוק חסינות חברי הכנסת, זכויותיהם וחובותיהם\");\n\n”טובת הנאה“ – לרבות כסף, שווה כסף, נכס, מוצר או שירות;\n\n”לקוח“ – מי שנותן, או אמור לתת, שכר או תמורה בעד שירותים;\n\n”ענין אישי“ – הנאה חמרית, ישירה או עקיפה, של חבר הכנסת, של קרובו, של לקוחו, או של חבר־בני־אדם, מואגד ושאינו מואגד, העוסק בפעילות המכוונת להשגת רווחים שחבר הכנסת חבר בהנהלתו או נושא משרה בו, למעט ענין הנוגע לענף משקי שחבר הכנסת משתייך אליו;\n\n”קרוב“ – בן־זוג, הורה, צאצא וכל קרוב משפחה שפרנסתו על חבר הכנסת;\n\n”רשות ממשל“ – המדינה, רשות מקומית, תאגיד שהוקם מכוח דין, למעט בית משפט ובית־דין;\n\n”רשות ציבורית“ – משרד ממשלתי, רשות מקומית, תאגיד שהוקם לפי חוק, חברה ממשלתית או חברה עירונית וכן חברת־בת של חברה כאמור;\n\n”תמורה“ – תמורה כספית או תמורה חומרית אחרת.\n\n## [פרק ב׳: כללי יסוד](https://he.wikisource.org/wiki/כללי_אתיקה_לחברי_הכנסת#פרק_ב)"
        }
      ]
    },
    {
      "depth": 1,
      "section_name": "פרק ב׳: כללי יסוד",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 1א",
          "html_id": "סעיף_1א",
          "section_type": "סעיף",
          "children": [],
          "content": "[1א.](https://he.wikisource.org/wiki/כללי_אתיקה_לחברי_הכנסת#סעיף_1א)\n\nערכים כלליים [תיקון: תשס״ד]\n\nחבר הכנסת –\n\n(1)\n\nימלא את תפקידו מתוך נאמנות לערכי היסוד של מדינת ישראל כמדינה יהודית ודמוקרטית;\n\n(2)\n\nהוא נאמן הציבור וחובתו לייצג את ציבור בוחריו באופן שישרת את כבוד האדם, קידום החברה וטובת המדינה;\n\n(3)\n\nיקפיד לקיים את דיני המדינה ויפעל לקדם את עקרון שלטון החוק;\n\n(4)\n\nישמור על כבוד הכנסת וכבוד חבריה, יהיה מסור למילוי תפקידיו בכנסת, ינהג בדרך ההולמת את מעמדו כחבר הכנסת ויעשה לטיפוח אמון הציבור בכנסת;\n\n(5)\n\nימלא את שליחותו בכנסת באחריות, ביושר ובהגינות, מתוך מחויבות למעמדו כמנהיג בחברה, וישאף לשמש דוגמה אישית להתנהגות ראויה;\n\n(6)\n\nיימנע מאפשרות של ניגוד ענינים, ובכל מקרה של ניגוד בין טובת הכלל לבין ענין אישי יעדיף את טובת הכלל."
        },
        {
          "depth": 2,
          "section_name": "סעיף 2",
          "html_id": "סעיף_2",
          "section_type": "סעיף",
          "children": [],
          "content": "[2.](https://he.wikisource.org/wiki/כללי_אתיקה_לחברי_הכנסת#סעיף_2)\n\nכבוד הכנסת [תיקון: תשמ״ו]\n\nחבר הכנסת ישמור על כבוד הכנסת וכבוד חבריה, ינהג בדרך ההולמת את מעמדו ואת חובותיו כחבר הכנסת, ויימנע משימוש בלתי ראוי בחסינויותיו ובזכויותיו כחבר הכנסת."
        },
        {
          "depth": 2,
          "section_name": "סעיף 3",
          "html_id": "סעיף_3",
          "section_type": "סעיף",
          "children": [],
          "content": "[3.](https://he.wikisource.org/wiki/כללי_אתיקה_לחברי_הכנסת#סעיף_3)\n\nמילוי התפקיד\n\nחבר הכנסת יקדיש למילוי תפקידו כחבר הכנסת את כל הזמן הדרוש לכך, ויבכר בזמן הזה את מילוי תפקידו על פני כל עיסוק אחר."
        },
        {
          "depth": 2,
          "section_name": "סעיף 4",
          "html_id": "סעיף_4",
          "section_type": "סעיף",
          "children": [],
          "content": "[4.](https://he.wikisource.org/wiki/כללי_אתיקה_לחברי_הכנסת#סעיף_4)\n\nמילוי השליחות\n\nחבר הכנסת לא יקבל, בין במישרין ובין בעקיפין, הנאה חמרית בעד מעשה שעשה, בכנסת או מחוץ לה, בתפקידו או במעמדו כחבר הכנסת."
        },
        {
          "depth": 2,
          "section_name": "סעיף 4א",
          "html_id": "סעיף_4א",
          "section_type": "סעיף",
          "children": [],
          "content": "[4א.](https://he.wikisource.org/wiki/כללי_אתיקה_לחברי_הכנסת#סעיף_4א)\n\nמידע שגילויו אסור [תיקון: תשע״ז]\n\nחבר הכנסת לא יגלה מידע סודי שנמסר לו בתוקף מילוי תפקידו וגילויו אסור על פי כל דין.\n\n## [פרק ג׳: הגבלות בענינים אישיים](https://he.wikisource.org/wiki/כללי_אתיקה_לחברי_הכנסת#פרק_ג)"
        }
      ]
    },
    {
      "depth": 1,
      "section_name": "פרק ג׳: הגבלות בענינים אישיים",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 5",
          "html_id": "סעיף_5",
          "section_type": "סעיף",
          "children": [],
          "content": "[5.](https://he.wikisource.org/wiki/כללי_אתיקה_לחברי_הכנסת#סעיף_5)\n\nענין אישי\n\n(א)\n\nלא יהיה לחבר הכנסת במילוי תפקידו ענין אישי, ולא יהיה ניגוד ענינים בין מילוי תפקידו כחבר הכנסת לבין ענינו האישי.\n\n(ב)\n\nחבר הכנסת לא ייזום דבר שיש לו בו ענין אישי ולא יהיה שותף ליוזמה כזו."
        },
        {
          "depth": 2,
          "section_name": "סעיף 6",
          "html_id": "סעיף_6",
          "section_type": "סעיף",
          "children": [],
          "content": "[6.](https://he.wikisource.org/wiki/כללי_אתיקה_לחברי_הכנסת#סעיף_6)\n\nגילוי\n\nהיה לחבר הכנסת ענין אישי בדיון או בהצבעה, בכנסת או בועדותיה, יודיע על כך, מיד, לועדת האתיקה וכן ליושב ראש הכנסת או ליושב ראש הועדה, לפי הענין; חבר הכנסת כאמור לא ייזום, בין במישרין ובין בעקיפין, הצעה כלשהי באותו נושא, ולא ישתתף בדיון בו, אלא לאחר שהודיע, בכנסת או בועדה, לפי הענין, במעמד הדיון, על ענינו האישי; היה הדיון בועדה – לא ישתתף חבר הכנסת בהצבעה על אותו נושא."
        },
        {
          "depth": 2,
          "section_name": "סעיף 7",
          "html_id": "סעיף_7",
          "section_type": "סעיף",
          "children": [],
          "content": "[7.](https://he.wikisource.org/wiki/כללי_אתיקה_לחברי_הכנסת#סעיף_7)\n\nאיסור ניצול ידיעות\n\nחבר הכנסת לא ינצל, בין במישרין ובין בעקיפין, למען ענינו האישי או למען ענין חמרי של אדם אחר, ידיעה מוקדמת, או ידיעה סודית, או כל ידיעה אחרת, שהגיעה אליו במילוי תפקידו ושאיננה נחלת הכלל."
        },
        {
          "depth": 2,
          "section_name": "סעיף 8",
          "html_id": "סעיף_8",
          "section_type": "סעיף",
          "children": [],
          "content": "[8.](https://he.wikisource.org/wiki/כללי_אתיקה_לחברי_הכנסת#סעיף_8)\n\nרכישת נכסי המדינה\n\nחבר הכנסת לא ירכוש ולא יקבל נכסי המדינה, בין במישרין ובין בעקיפין, מלבד רכישה או קבלה של נכסים הנמכרים או הנמסרים בדרך אחרת לציבור, על פי עקרונות כלליים ומוגדרים מראש, ואשר לציבור אפשרות שווה לרכשם או לקבלם.\n\n## [פרק ד׳: הגבלות בענין לקוחות](https://he.wikisource.org/wiki/כללי_אתיקה_לחברי_הכנסת#פרק_ד)"
        }
      ]
    },
    {
      "depth": 1,
      "section_name": "פרק ד׳: הגבלות בענין לקוחות",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 9",
          "html_id": "סעיף_9",
          "section_type": "סעיף",
          "children": [],
          "content": "[9.](https://he.wikisource.org/wiki/כללי_אתיקה_לחברי_הכנסת#סעיף_9)\n\nייצוג בפני הכנסת\n\nחבר הכנסת לא ייצג לקוח, ולא יפעל למען לקוח, בכנסת או בועדותיה."
        },
        {
          "depth": 2,
          "section_name": "סעיף 10",
          "html_id": "סעיף_10",
          "section_type": "סעיף",
          "children": [],
          "content": "[10.](https://he.wikisource.org/wiki/כללי_אתיקה_לחברי_הכנסת#סעיף_10)\n\nקבלת לקוחות במשכן הכנסת\n\nחבר הכנסת לא יקבל לקוח במשכן הכנסת, ולא יפעל במשכן הכנסת בענין לקוח."
        },
        {
          "depth": 2,
          "section_name": "סעיף 11",
          "html_id": "סעיף_11",
          "section_type": "סעיף",
          "children": [],
          "content": "[11.](https://he.wikisource.org/wiki/כללי_אתיקה_לחברי_הכנסת#סעיף_11)\n\nסייגים בייצוג ובייעוץ\n\nחבר הכנסת לא ייצג בשכר רשות ממשל, ולא ישמש יועץ בשכר לרשות ממשל."
        },
        {
          "depth": 2,
          "section_name": "סעיף 12",
          "html_id": "סעיף_12",
          "section_type": "סעיף",
          "children": [],
          "content": "[12.](https://he.wikisource.org/wiki/כללי_אתיקה_לחברי_הכנסת#סעיף_12)\n\nייצוג בפני רשויות ממשל [תיקון: תשמ״ד, תשמ״ז, תשנ״ה]\n\n(א)\n\nחבר הכנסת לא ייצג לקוח בפני רשות ממשל אלא בענין הטעון רישום בפנקס המתנהל על פי דין.\n\n(ב)\n\nחבר הכנסת המייצג לקוח בפני רשות ממשל בענין כאמור בסעיף קטן (א), ינהג לפי כללים אלה:\n\n(1)\n\nמקום שנקבעו כללים או מבחנים להכרעת רשות הממשל בענין, לא יבקש חבר הכנסת לחרוג מהם, אלא אם כן נקבעה בהם הדרך לכך ובהתאם לאותה דרך;\n\n(2)\n\nמקום שלא נקבעו כללים או מבחנים כאמור בפסקה (1), ימציא חבר הכנסת העתק מפנייתו ליועץ המשפטי לממשלה או לבא־כוחו בד בבד עם המצאתה לרשות הממשל.\n\n(ג)\n\nהוראת סעיף זה תחול גם על ייצוג בידי שותפו או עובדו של חבר הכנסת, אלא אם כן יחסי השותפות או העבודה, לפי הענין, נוצרו ששה חדשים או יותר לפני שהיה לחבר הכנסת. ועדת האתיקה רשאית, מטעמים מיוחדים, להתיר לחבר הכנסת לחרוג במקרה מסויים מהוראות סעיף קטן זה.\n\n[תיקון: תשע״ב]\n\n## [פרק ה׳: הגבלות בעניין עיסוק נוסף](https://he.wikisource.org/wiki/כללי_אתיקה_לחברי_הכנסת#פרק_ה)"
        }
      ]
    },
    {
      "depth": 1,
      "section_name": "פרק ה׳: הגבלות בעניין עיסוק נוסף",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 13",
          "html_id": "סעיף_13",
          "section_type": "סעיף",
          "children": [],
          "content": "[13.](https://he.wikisource.org/wiki/כללי_אתיקה_לחברי_הכנסת#סעיף_13)\n\nפעילות ציבורית [תיקון: תשע״ב]\n\nחבר הכנסת רשאי לעסוק בפעילות הנושאת אופי ציבורי, ובמסגרת זו הוא אף רשאי לכהן במוסדות וגופים ציבוריים, לרבות בתפקיד ניהולי, אף אם אותם גופים מקבלים תמיכה מרשות ציבורית, בסייגים אלה:\n\n(1)\n\nהעיסוק ייעשה בהתנדבות וחבר הכנסת לא יקבל כל תמורה בעבור מילוי תפקידו בגוף הציבורי או בקשר למילוי תפקידו האמור;\n\n(2)\n\nבמילוי תפקיד ניהולי בגוף הציבורי, חבר הכנסת לא יפנה לרשות ציבורית בבקשה לקבלת תמיכה כספית או טובת הנאה אחרת; לעניין זה, ”תפקיד ניהולי“ – לרבות חבר ועד, מנהל כללי, יושב ראש, מזכיר או גזבר."
        },
        {
          "depth": 2,
          "section_name": "סעיף 13א",
          "html_id": "סעיף_13א",
          "section_type": "סעיף",
          "children": [],
          "content": "[13א.](https://he.wikisource.org/wiki/כללי_אתיקה_לחברי_הכנסת#סעיף_13א)\n\nפעילות עסקית [תיקון: תשע״ב]\n\n(א)\n\nחבר הכנסת לא יהיה חבר במועצת המנהלים של חברה עסקית ולא ישמש בתפקיד ניהולי בחברה עסקית, אף בלא תמורה, ואף אם אינו מחזיק במניותיה של החברה.\n\n(ב)\n\nחבר הכנסת לא יהיה חבר במועצת המנהלים של תאגיד שהוקם לפי חוק או של גוף ממשלתי."
        },
        {
          "depth": 2,
          "section_name": "סעיף 13ב",
          "html_id": "סעיף_13ב",
          "section_type": "סעיף",
          "children": [],
          "content": "[13ב.](https://he.wikisource.org/wiki/כללי_אתיקה_לחברי_הכנסת#סעיף_13ב)\n\nתפקיד מטעם גוף ממשלתי [תיקון: תשע״ב]\n\nחבר הכנסת לא יקבל על עצמו מינוי לתפקיד, בין בתמורה ובין שלא בתמורה, על ידי הממשלה, שר, סגן שר או נושא משרה בשירות המדינה, ולא ימשיך למלא תפקיד כזה לאחר שנבחר לכנסת, אלא אם כן אישרה זאת ועדת האתיקה, מטעמים מיוחדים."
        },
        {
          "depth": 2,
          "section_name": "סעיף 13ג",
          "html_id": "סעיף_13ג",
          "section_type": "סעיף",
          "children": [],
          "content": "[13ג.](https://he.wikisource.org/wiki/כללי_אתיקה_לחברי_הכנסת#סעיף_13ג)\n\nחופשה בלא תשלום [תיקון: תשע״ב]\n\n(א)\n\nחבר הכנסת רשאי לשהות בחופשה בלא תשלום ממקום העבודה שבו עבד לפני תחילת כהונתו, ובלבד שאין הוא מקבל כל תמורה ממקום העבודה; חבר הכנסת השוהה בחופשה בלא תשלום יודיע על כך לוועדת האתיקה בסמוך לאחר תחילת כהונתו.\n\n(ב)\n\nאין בהוראות סעיף זה כדי להטיל חובות על מקום העבודה שבו עבד חבר הכנסת לפני תחילת כהונתו."
        },
        {
          "depth": 2,
          "section_name": "סעיף 13ד",
          "html_id": "סעיף_13ד",
          "section_type": "סעיף",
          "children": [],
          "content": "[13ד.](https://he.wikisource.org/wiki/כללי_אתיקה_לחברי_הכנסת#סעיף_13ד)\n\nתקופת מעבר לחבר כנסת חדש [תיקון: תשע״ב]\n\n(א)\n\nמי שנבחר לחבר הכנסת, ולא כיהן כחבר הכנסת ערב בחירתו, כאמור [בסעיף 13א(ה) לחוק החסינות](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#סעיף_13א \"חוק חסינות חברי הכנסת, זכויותיהם וחובותיהם\"), יסיים בהקדם כל עיסוק קודם שהיה לו ושאסור לחבר הכנסת לעסוק בו; חבר הכנסת כאמור לא יקבל על עצמו לפעול בעניין חדש במסגרת העיסוק הקודם, אלא יפעל רק לסיום הטיפול בעניינים קיימים במסגרת אותו עיסוק.\n\n(ב)\n\nבתקופת המעבר הקבועה [בסעיף 13א(ה) לחוק החסינות](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#סעיף_13א \"חוק חסינות חברי הכנסת, זכויותיהם וחובותיהם\") יחולו על חבר הכנסת החדש הסייגים המפורטים [בסעיף 13א(ב) לחוק האמור](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#סעיף_13א \"חוק חסינות חברי הכנסת, זכויותיהם וחובותיהם\")."
        },
        {
          "depth": 2,
          "section_name": "סעיף 14",
          "html_id": "סעיף_14",
          "section_type": "סעיף",
          "children": [],
          "content": "[14.](https://he.wikisource.org/wiki/כללי_אתיקה_לחברי_הכנסת#סעיף_14)\n\nהרצאות ושליחויות [תיקון: תשס״ב]\n\nחבר הכנסת לא יקבל תשלום בעד הרצאות או הופעות בחוץ־לארץ; בכל מקרה לא יקבל חבר הכנסת תשלום אם נסע לחוץ לארץ בשליחות ממלכתית או בשליחות מוסד ציבורי."
        },
        {
          "depth": 2,
          "section_name": "סעיף 14א",
          "html_id": "סעיף_14א",
          "section_type": "סעיף",
          "children": [],
          "content": "[14א.](https://he.wikisource.org/wiki/כללי_אתיקה_לחברי_הכנסת#סעיף_14א)\n\nנסיעות לחוץ לארץ שאינן במימון הכנסת [תיקון: תשע״ח]\n\n(א)\n\nחבר הכנסת רשאי להיענות להזמנה להרצות או להשתתף בכנס, באירוע או בפעילות ציבורית אחרת בחוץ לארץ שמארגן גוף ציבורי ולקבל מימון מגוף ציבורי בקשר לכך, ובלבד שקיבל אישור מראש של ועדת האתיקה; חבר הכנסת לא ירצה בכנס, באירוע או בפעילות אחרת בחוץ לארץ שמארגן גורם עסקי, לא ישתתף בהם ולא ייתן להם חסות, לרבות בדרך של פרסום; לעניין זה לא יראו מוסד אקדמי או גוף תקשורת כגורם עסקי, אף אם הוא פועל למטרות רווח.\n\n(ב)\n\nועדת האתיקה תדון במתן אישור לנסיעה לחוץ לארץ במימון גוף ציבורי כאמור בסעיף קטן (א) על יסוד בקשה בכתב של חבר הכנסת ובה פירוט של מטרת הנסיעה ותכנית הנסיעה, זהות הגורם המזמין והגורם המממן; חבר הכנסת יצרף לבקשתו את ההזמנה לנסיעה ומידע נוסף שתבקש הוועדה.\n\n(ג)\n\nבדיוניה כאמור בסעיף קטן (ב) תשקול ועדת האתיקה בעיקר את החשש לניגוד עניינים או לפגיעה במעמדו או במילוי תפקידו של חבר הכנסת, ולא תאשר נסיעה במימון גורם עסקי ישראלי או זר, יחיד או תאגיד.\n\n(ד)\n\nועדת האתיקה תשקול לא לאשר נסיעה לחוץ לארץ במימון ארגון או גוף שפרסם ביודעין קריאה פומבית להטלת חרם על מדינת ישראל, כהגדרתו [בחוק למניעת פגיעה במדינת ישראל באמצעות חרם, התשע״א–2011](https://he.wikisource.org/wiki/חוק_למניעת_פגיעה_במדינת_ישראל_באמצעות_חרם \"חוק למניעת פגיעה במדינת ישראל באמצעות חרם\"), או התחייב להשתתף בחרם כאמור; לעניין זה יראו ארגון או גוף המנוי בהודעה שתמסור הממשלה לוועדת האתיקה, באמצעות מזכיר הממשלה או גורם אחר שתסמיך הממשלה לעניין זה, כארגון או גוף שמתקיים בו האמור בסעיף קטן זה.\n\n(ה)\n\nחבר הכנסת הנוסע לחוץ לארץ באישור ועדת האתיקה לא יקבל כל תשלום מהגורם המזמין, מהגורם המממן או מגורם אחר בעבור הרצאתו או בעבור השתתפותו באירוע או בכנס, למעט מימון הוצאות טיסה, לינה, נסיעות וארוחות, והכול רק בעבור הימים שבהם מתקיימת פעילות ציבורית או בסמוך אליהם; חבר הכנסת רשאי להאריך, על חשבונו, את שהייתו בחוץ לארץ ולממן על חשבונו הוצאות נוספות.\n\n(ו)\n\nחבר הכנסת הנוסע לחוץ לארץ באישור ועדת האתיקה לא יקבל כל טובת הנאה מחברת התעופה שהוא טס בה, ובכלל זה הטבה הניתנת בדרך של חברות במועדון או צבירת נקודות.\n\n(ז)\n\nהתלווה בן משפחה או קרוב אחר לחבר הכנסת לנסיעה לחוץ לארץ, יהיו כל הוצאותיו של האדם הנלווה, לרבות הוצאות טיסה, לינה, נסיעות וארוחות, על חשבון חבר הכנסת ולא על חשבון הכנסת, הגורם המזמין או הגורם המממן.\n\n(ח)\n\n(1)\n\nחבר הכנסת הנוסע לחוץ לארץ באישור ועדת האתיקה רשאי לבקש כי הוועדה תתיר לו לקבל מהגורם הציבורי המזמין או המממן את נסיעתו מימון בעבור הצטרפותו לנסיעה של אחד מיועציו הפרלמנטריים; בהחלטתה בעניין זה תביא ועדת האתיקה בחשבון בין השאר את משך הנסיעה, תכליתה, מורכבותה, מספר חברי הכנסת הנוסעים יחד והליווי שניתן להם.\n\n(2)\n\nעל אף האמור בפסקה (1), מימון היועץ הפרלמנטרי בידי מפלגתו של חבר הכנסת אינו טעון אישור של ועדת האתיקה לנסיעת היועץ ולא תחול ההגבלה האמורה לעניין מספר היועצים.\n\n(3)\n\nהצטרף יועץ פרלמנטרי לנסיעת חבר הכנסת לחוץ לארץ, יחולו לגביו הוראות סעיפים קטנים (ה), (ו) ו־(ז), בשינויים המחויבים.\n\n(ט)\n\nשר או סגן שר המבקש כי חבר הכנסת ייסע לחוץ לארץ או המבקש לצרף חבר הכנסת לנסיעתו לחוץ לארץ, יפנה מראש בבקשה מנומקת בכתב לוועדת האתיקה ויבקש את אישורה; בקשה כאמור תוגש על יסוד שיקולים ענייניים הנוגעים לנסיעה ולמטרותיה.\n\n(י)\n\nועדת האתיקה תפרסם באתר האינטרנט של הכנסת פרטים בדבר נסיעות חברי הכנסת לחוץ לארץ לפי סעיף זה, כפי שתמצא לנכון.\n\n(יא)\n\n(1)\n\nסעיף זה לא יחול על נסיעות לחוץ לארץ של שרים וסגני שרים, ויחולו עליהם לעניין זה הוראות והנחיות שקבעו גורמי הממשלה המוסמכים לכך, ובכלל זה היועץ המשפטי לממשלה ומבקר המדינה.\n\n(2)\n\nסעיף זה לא יחול על נסיעות הממומנות במלואן על ידי הכנסת או על ידי חבר הכנסת.\n\n(יב)\n\nאין באישור ועדת האתיקה לפי סעיף זה כדי לחייב את הכנסת בתשלומים הקשורים לנסיעה לחוץ לארץ של חבר הכנסת או של יועץ פרלמנטרי, או כדי לקבוע כי מימון נסיעה לחוץ לארץ הוא הוצאה שמפלגה רשאית להוציא בהתאם [לחוק מימון מפלגות, התשל״ג–1973](https://he.wikisource.org/wiki/חוק_מימון_מפלגות \"חוק מימון מפלגות\").\n\n(יג)\n\nועדת האתיקה רשאית, במקרים חריגים, לתת לחבר הכנסת אישור בכתב לנהוג בעניין מסוים בחריגה מהוראות סעיף זה, בתנאים או בלא תנאים.\n\n## [פרק ו׳: הצהרת הון](https://he.wikisource.org/wiki/כללי_אתיקה_לחברי_הכנסת#פרק_ו)"
        }
      ]
    },
    {
      "depth": 1,
      "section_name": "פרק ו׳: הצהרת הון",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 15",
          "html_id": "סעיף_15",
          "section_type": "סעיף",
          "children": [],
          "content": "[15.](https://he.wikisource.org/wiki/כללי_אתיקה_לחברי_הכנסת#סעיף_15)\n\nההצהרה [תיקון: תשמ״ו, תשס״א, תשס״א־2]\n\n(א)\n\nתוך ששים ימים מיום היבחרו לכנסת, או מיום שהיה לחבר הכנסת, כל אימת שחל, לדעתו, שינוי משמעותי בתוכן הצהרתו, וכן תוך ששים ימים לאחר סיום כהונתו כחבר הכנסת, יגיש חבר הכנסת ליושב ראש הכנסת, על־פי טופס שקבע יושב ראש הכנסת, הצהרה שבה הפרטים הבאים:\n\n(1)\n\nההון, הנכסים, הזכויות, ההתחייבויות והחובות שיש לחבר הכנסת ולבני משפחתו; בהצהרה יצויין סוג הנכסים וערכם בעת רכישתם;\n\n(2)\n\nמקורות ההכנסה של חבר הכנסת ובני משפחתו וסכומי ההכנסה מכל מקור נוסף.\n\n(ב)\n\nחבר הכנסת אשר נבחר לתקופת כהונה רצופה נוספת, ואשר אינו חייב בהגשת הצהרת הון כאמור בסעיף קטן (א), יגיש ליושב ראש הכנסת, בתוך שישים ימים מיום היבחרו לתקופת כהונה נוספת, הצהרה שלפיה לא חל שינוי משמעותי בתוכן הצהרתו הקודמת.\n\n(ג)\n\nמי שחברותו בכנסת הושעתה לפי [סעיף 42ב(א) לחוק־יסוד: הכנסת](https://he.wikisource.org/wiki/חוק-יסוד:_הכנסת#סעיף_42ב \"חוק-יסוד: הכנסת\"), יגיש ליושב ראש הכנסת הצהרת הון, כאמור בסעיף קטן (א), בתוך שישים ימים מיום שחזר למלא את משרתו לפי [סעיף 43(ב) לחוק־יסוד: הכנסת](https://he.wikisource.org/wiki/חוק-יסוד:_הכנסת#סעיף_43 \"חוק-יסוד: הכנסת\")."
        },
        {
          "depth": 2,
          "section_name": "סעיף 15א",
          "html_id": "סעיף_15א",
          "section_type": "סעיף",
          "children": [],
          "content": "[15א.](https://he.wikisource.org/wiki/כללי_אתיקה_לחברי_הכנסת#סעיף_15א)\n\nהארכת מועד הגשת ההצהרה [תיקון: תש״ס]\n\nעל אף האמור [בסעיף 15](https://he.wikisource.org/wiki/כללי_אתיקה_לחברי_הכנסת#סעיף_15), רשאי יושב ראש הכנסת, אם סבר כי הנסיבות מצדיקות זאת, להאריך את המועד להגשת ההצהרה מפעם לפעם, לתקופה שלא תעלה על 30 ימים, ובלבד שסך כל ההארכות לא יעלה על 90 ימים."
        },
        {
          "depth": 2,
          "section_name": "סעיף 16",
          "html_id": "סעיף_16",
          "section_type": "סעיף",
          "children": [],
          "content": "[16.](https://he.wikisource.org/wiki/כללי_אתיקה_לחברי_הכנסת#סעיף_16)\n\nפעולת יושב ראש הכנסת\n\n(א)\n\nיושב ראש הכנסת ישמור על סודיות הצהרות חברי הכנסת ולא יגלה כל פרט מהן, אלא בהסכמתו או על פי בקשתו של חבר הכנסת המצהיר, או על פי דרישה של בית המשפט.\n\n(ב)\n\nיושב ראש הכנסת רשאי, אם לדעתו נסיבות הענין מצדיקות זאת, לדווח על אי קיום כללי [פרק זה](https://he.wikisource.org/wiki/כללי_אתיקה_לחברי_הכנסת#פרק_ו) או על סטיה מהם בידי חבר הכנסת, לועדת האתיקה של הכנסת ולהביא לידיעתה את ממצאיו.\n\n(ג)\n\nראה יושב ראש הכנסת כי קיים חשש לעבירה פלילית, יעביר את הענין לידיעת היועץ המשפטי לממשלה.\n\n## [פרק ז׳: ועדת האתיקה](https://he.wikisource.org/wiki/כללי_אתיקה_לחברי_הכנסת#פרק_ז)"
        }
      ]
    },
    {
      "depth": 1,
      "section_name": "פרק ז׳: ועדת האתיקה",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 17",
          "html_id": "סעיף_17",
          "section_type": "סעיף",
          "children": [],
          "content": "[17.](https://he.wikisource.org/wiki/כללי_אתיקה_לחברי_הכנסת#סעיף_17)\n\n[תיקון: תשנ״ח, תשס״ג]\n\n(בוטל)."
        },
        {
          "depth": 2,
          "section_name": "סעיף 18",
          "html_id": "סעיף_18",
          "section_type": "סעיף",
          "children": [],
          "content": "[18.](https://he.wikisource.org/wiki/כללי_אתיקה_לחברי_הכנסת#סעיף_18)\n\n[תיקון: תשס״ג]\n\n(בוטל)."
        },
        {
          "depth": 2,
          "section_name": "סעיף 19",
          "html_id": "סעיף_19",
          "section_type": "סעיף",
          "children": [],
          "content": "[19.](https://he.wikisource.org/wiki/כללי_אתיקה_לחברי_הכנסת#סעיף_19)\n\nשמיעת קובלנה\n\nועדת האתיקה תקבל קובלנה נגד חבר הכנסת, תדון ותכריע בה, אחר שתתן לו הזדמנות נאותה לסתור את הקובלנה, להביא את ראיותיו ולהשמיע את טענותיו, בדרכים שתקבע הועדה."
        },
        {
          "depth": 2,
          "section_name": "סעיף 20",
          "html_id": "סעיף_20",
          "section_type": "סעיף",
          "children": [],
          "content": "[20.](https://he.wikisource.org/wiki/כללי_אתיקה_לחברי_הכנסת#סעיף_20)\n\n[תיקון: תשס״ג]\n\n(בוטל)."
        },
        {
          "depth": 2,
          "section_name": "סעיף 21",
          "html_id": "סעיף_21",
          "section_type": "סעיף",
          "children": [],
          "content": "[21.](https://he.wikisource.org/wiki/כללי_אתיקה_לחברי_הכנסת#סעיף_21)\n\nאיסור פרסום\n\nהליכי אתיקה נגד חבר הכנסת ודיוני ועדת האתיקה בהם, והמסמכים, הפרוטוקולים וההחלטות בענינם, יהיו חסויים; אין לנכוח בהם אלא ברשות הועדה, ואין לפרסמם, כולם או מקצתם, אלא ברשות בכתב מאת הועדה ובתנאים שתקבע."
        },
        {
          "depth": 2,
          "section_name": "סעיף 22",
          "html_id": "סעיף_22",
          "section_type": "סעיף",
          "children": [],
          "content": "[22.](https://he.wikisource.org/wiki/כללי_אתיקה_לחברי_הכנסת#סעיף_22)\n\nנוהלים\n\nועדת האתיקה תקבע בעצמה את סדרי עבודתה, את נוהל הטיפול בקובלנות ואת נוהל דיוניה.\n\nפורסם [נוהל אתיקה לחברי הכנסת (קובלנות)](https://he.wikisource.org/wiki/נוהל_אתיקה_לחברי_הכנסת_(קובלנות) \"נוהל אתיקה לחברי הכנסת (קובלנות)\") (י״פ תש״ן, 576)."
        },
        {
          "depth": 2,
          "section_name": "סעיף 23",
          "html_id": "סעיף_23",
          "section_type": "סעיף",
          "children": [],
          "content": "[23.](https://he.wikisource.org/wiki/כללי_אתיקה_לחברי_הכנסת#סעיף_23)\n\nחוות דעת\n\nהיה לחבר הכנסת ספק אם מעשה מסויים שלו מתיישב עם כללי האתיקה, רשאי הוא לבקש חוות דעת ועדת האתיקה; בסעיף זה, ”מעשה“ – לרבות מחדל."
        },
        {
          "depth": 2,
          "section_name": "סעיף 24",
          "html_id": "סעיף_24",
          "section_type": "סעיף",
          "children": [],
          "content": "[24.](https://he.wikisource.org/wiki/כללי_אתיקה_לחברי_הכנסת#סעיף_24)\n\nתקדימי אתיקה\n\nענין הנוגע לאתיקה של חברי הכנסת שאין עליו הוראה בכללים אלה, תחליט בו ועדת האתיקה."
        },
        {
          "depth": 2,
          "section_name": "סעיף 25",
          "html_id": "סעיף_25",
          "section_type": "סעיף",
          "children": [],
          "content": "[25.](https://he.wikisource.org/wiki/כללי_אתיקה_לחברי_הכנסת#סעיף_25)\n\nפרשנות\n\nהסמכות לפרש את כללי האתיקה נתונה בלעדית בידי ועדת האתיקה."
        },
        {
          "depth": 2,
          "section_name": "סעיף 26",
          "html_id": "סעיף_26",
          "section_type": "סעיף",
          "children": [],
          "content": "[26.](https://he.wikisource.org/wiki/כללי_אתיקה_לחברי_הכנסת#סעיף_26)\n\nקבצי אתיקה\n\nועדת האתיקה רשאית לפרסם להדרכת חברי הכנסת, קבצים של כללי אתיקה שבהם ירוכזו הדינים, הכללים, ההחלטות וחוות הדעת הנוגעים לאתיקה.\n\n## [פרק ח׳: שונות](https://he.wikisource.org/wiki/כללי_אתיקה_לחברי_הכנסת#פרק_ח)"
        }
      ]
    },
    {
      "depth": 1,
      "section_name": "פרק ח׳: שונות",
      "html_id": null,
      "section_type": "פרק",
      "children": [
        {
          "depth": 2,
          "section_name": "סעיף 27",
          "html_id": "סעיף_27",
          "section_type": "סעיף",
          "children": [],
          "content": "[27.](https://he.wikisource.org/wiki/כללי_אתיקה_לחברי_הכנסת#סעיף_27)\n\nהוראת מעבר\n\nעל אף האמור [בסעיף 15](https://he.wikisource.org/wiki/כללי_אתיקה_לחברי_הכנסת#סעיף_15), חבר הכנסת העשירית יגיש את הצהרתו הראשונה תוך תשעים ימים מיום תחילתו של [סעיף 15](https://he.wikisource.org/wiki/כללי_אתיקה_לחברי_הכנסת#סעיף_15), וחבר הכנסת העשירית שהיה לחבר הכנסת אחרי תחילתו של [סעיף 15](https://he.wikisource.org/wiki/כללי_אתיקה_לחברי_הכנסת#סעיף_15) – תוך תשעים ימים מיום שהיה לחבר הכנסת."
        },
        {
          "depth": 2,
          "section_name": "סעיף 28",
          "html_id": "סעיף_28",
          "section_type": "סעיף",
          "children": [],
          "content": "[28.](https://he.wikisource.org/wiki/כללי_אתיקה_לחברי_הכנסת#סעיף_28)\n\nתחילה\n\n(א)\n\nתחילתם של כללים אלה, למעט [סעיפים 11](https://he.wikisource.org/wiki/כללי_אתיקה_לחברי_הכנסת#סעיף_11), [12(א) ו־(ג)](https://he.wikisource.org/wiki/כללי_אתיקה_לחברי_הכנסת#סעיף_12), [13](https://he.wikisource.org/wiki/כללי_אתיקה_לחברי_הכנסת#סעיף_13), [15](https://he.wikisource.org/wiki/כללי_אתיקה_לחברי_הכנסת#סעיף_15) [ו־16](https://he.wikisource.org/wiki/כללי_אתיקה_לחברי_הכנסת#סעיף_16), ביום כ״ה בכסלו התשמ״ד (1 בדצמבר 1983).\n\n(ב)\n\nתחילתם של [סעיפים 11](https://he.wikisource.org/wiki/כללי_אתיקה_לחברי_הכנסת#סעיף_11), [12(א)](https://he.wikisource.org/wiki/כללי_אתיקה_לחברי_הכנסת#סעיף_12) [ו־13](https://he.wikisource.org/wiki/כללי_אתיקה_לחברי_הכנסת#סעיף_13) – ביום כ״ז באדר א׳ התשמ״ד (1 במארס 1984).\n\n(ג)\n\nתחילתם של [סעיפים 15](https://he.wikisource.org/wiki/כללי_אתיקה_לחברי_הכנסת#סעיף_15) [ו־16](https://he.wikisource.org/wiki/כללי_אתיקה_לחברי_הכנסת#סעיף_16) – ביום א׳ בסיון התשמ״ד (1 ביוני 1984).\n\n(ד)\n\nתחילתו של [סעיף 12(ג)](https://he.wikisource.org/wiki/כללי_אתיקה_לחברי_הכנסת#סעיף_12) – ביום תחילת כהונתה של הכנסת האחת עשרה.\n\n---\n\nט״ז בכסלו התשמ״ד (22 בנובמבר 1983)\n\n* **איתן לבני**  \n  יושב ראש ועדת הכנסת"
        }
      ]
    }
  ]
}