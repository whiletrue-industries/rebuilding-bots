# תקנון_הכנסת

## חלק ח׳: ועדות הכנסת

### פרק שלישי: ועדות לעניין מסוים, ועדות משנה, ועדות משותפות

#### סעיף 109

[109.](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_109)

ועדת משנה [תיקון: תשע״ב־3, תשע״ז]

(א)

ועדה קבועה רשאית לבחור מזמן לזמן, מבין חבריה הקבועים, ועדת משנה ואת היושב ראש שלה; ועדת המשנה תדון בעניינים כפי שתקבע הוועדה הקבועה, שהם בתחומי ענייניה של הוועדה הקבועה, ואולם לא תועבר לוועדת משנה סמכות הנתונה לוועדה הקבועה לפי כל חיקוק, לרבות סמכות בענייני חקיקה לפי [חלק ז׳](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%97%D7%9C%D7%A7_%D7%96), אלא אם כן נקבע אחרת בתקנון זה.

(ב)

ועדה קבועה רשאית לבחור, מבין חבריה וממלאי מקומם הקבועים, ממלא מקום קבוע אחד לכל חבר ועדת משנה, ויחולו עליו הוראות [סעיף 103(ג)](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_103), בשינויים המחויבים; לעניין מילוי מקום באופן ארעי יחולו הוראות [סעיף 104](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_104).

(ג)

לוועדת משנה יהיו הסמכויות הנתונות לוועדה שבחרה אותה, ככל שזו לא קבעה אחרת, בכל הנוגע לסדרי דיון, לזימון לוועדה ולקבלת מידע.

(ד)

הוראות [סעיף 106(ב) עד (ו)](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_106) יחולו, בשינויים המחויבים, על יושב ראש ועדת משנה, ובמקום יושב ראש הכנסת יבוא יושב ראש הוועדה שבחרה את ועדת המשנה.

(ה)

ישיבה של ועדת משנה לא תתקיים בשעה שבה מתקיימת ישיבה של הוועדה שבחרה אותה.