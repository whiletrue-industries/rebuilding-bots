# חוק_הכנסת

## פרק ב׳: ועדות

### סעיף 5

[5.](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_5)

דיון בועדת משנה [תיקון: תשנ״ח, תש״ס־4, תש״ע־2]

(א)

בסעיף זה –

”אישור“ – לרבות הסכמה, החלטה, התייעצות ופעולה אחרת כיוצא באלה;

”ועדה“ – ועדה מוועדות הכנסת לרבות ועדה משותפת.

(ב)

נדרש, על פי כל דין, אישור של ועדה מוועדות הכנסת, רשאי יושב ראש הוועדה, בהתייעצות עם יושב ראש הכנסת, לקבוע כי האישור יינתן על ידי ועדת משנה של אותה ועדה, אם שוכנע כי טעמים של חשש לפגיעה בביטחון המדינה או ביחסי החוץ שלה מחייבים כי האישור, או הדיון בקשר אליו, יישמרו בסוד.

(ג)

הוועדה תבחר את חברי ועדת המשנה; מספרם של חברי ועדת המשנה לא יעלה על חמישה.

(ד)

דין אישור שניתן על ידי ועדת המשנה לפי סעיף זה, כדין אישור שניתן על ידי הוועדה.

(ה)

(1)

ישיבותיה של ועדת המשנה לפי סעיף זה תהיינה חסויות.

(2)

פרסומם של הדברים שנאמרו או שנמסרו בישיבותיה של ועדת המשנה אסור, אלא אם כן החליטה ועדת המשנה אחרת.

(ו)

(1)

בלי לגרוע מהוראות סעיפים קטנים (ב) עד (ה), נדרש, על פי כל דין, אישור של ועדת הכספים של הכנסת, רשאי יושב ראש הוועדה, בהתייעצות עם יושב ראש הכנסת, לקבוע כי האישור יינתן על ידי ועדת משנה של ועדת הכספים, אם שוכנע כי טעמים מיוחדים של חשש לפגיעה של ממש בעניין כלכלי משמעותי של המדינה מחייבים כי האישור, או הדיון בקשר אליו, יישמרו בסוד, ויחולו הוראות סעיף קטן (ד).

(2)

ועדת הכספים של הכנסת תבחר את חברי ועדת המשנה כאמור בפסקה (1) עם תחילת כהונתה של כל כנסת; מספרם של חברי ועדת המשנה יהיה חמישה לפחות, וחלקם יהיו חברים בסיעות האופוזיציה, כהגדרתן [בסעיף 11(ג)](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_11).

(3)

ישיבותיה של ועדת המשנה לפי סעיף קטן זה תהיינה חסויות לתקופה שתקבע ועדת המשנה, הקצרה ביותר המתחייבת מאופי העניין, ובתקופה זו יחולו הוראות סעיף קטן (ה)(2).

[תיקון: תש״ס־4]

## [פרק ג׳: בחירת נציגים](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A4%D7%A8%D7%A7_%D7%92)