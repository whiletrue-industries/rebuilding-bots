*החלטת ועדת הכנסת בדבר כללי אתיקה לחברי הכנסת*

[מקור: סעיף 12](https://he.wikisource.org/wiki/%D7%9B%D7%9C%D7%9C%D7%99_%D7%90%D7%AA%D7%99%D7%A7%D7%94_%D7%9C%D7%97%D7%91%D7%A8%D7%99_%D7%94%D7%9B%D7%A0%D7%A1%D7%AA#%D7%A4%D7%A8%D7%A7_%D7%96#סעיף_12)
פרק ד׳: הגבלות בענין לקוחות

- (א) חבר הכנסת לא ייצג לקוח בפני רשות ממשל אלא בענין הטעון רישום בפנקס המתנהל על פי דין.

- (ב) חבר הכנסת המייצג לקוח בפני רשות ממשל בענין כאמור בסעיף קטן (א), ינהג לפי כללים אלה:

- 1. מקום שנקבעו כללים או מבחנים להכרעת רשות הממשל בענין, לא יבקש חבר הכנסת לחרוג מהם, אלא אם כן נקבעה בהם הדרך לכך ובהתאם לאותה דרך;
- 2. מקום שלא נקבעו כללים או מבחנים כאמור בפסקה (1), ימציא חבר הכנסת העתק מפנייתו ליועץ המשפטי לממשלה או לבא־כוחו בד בבד עם המצאתה לרשות הממשל.

- (ג) הוראת סעיף זה תחול גם על ייצוג בידי שותפו או עובדו של חבר הכנסת, אלא אם כן יחסי השותפות או העבודה, לפי הענין, נוצרו ששה חדשים או יותר לפני שהיה לחבר הכנסת. ועדת האתיקה רשאית, מטעמים מיוחדים, להתיר לחבר הכנסת לחרוג במקרה מסויים מהוראות סעיף קטן זה.