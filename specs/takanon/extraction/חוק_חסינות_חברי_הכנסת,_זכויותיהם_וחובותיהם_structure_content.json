{
  "metadata": {
    "input_file": "/home/ubuntu/rebuilding-bots/takanon_extractions/extract_sources/חוק_חסינות_חברי_הכנסת,_זכויותיהם_וחובותיהם.html",
    "document_name": "חוק_חסינות_חברי_הכנסת,_זכויותיהם_וחובותיהם",
    "environment": "staging",
    "model": "gpt-4.1",
    "max_tokens": null,
    "total_items": 38,
    "structure_type": "nested_hierarchy",
    "mark_type": "סעיף"
  },
  "structure": [
    {
      "depth": 1,
      "section_name": "חוק חסינות חברי הכנסת, זכויותיהם וחובותיהם, תשי״א–1951",
      "html_id": null,
      "section_type": null,
      "children": [
        {
          "depth": 2,
          "section_name": "סעיף 1 – חסינות במילוי התפקיד",
          "html_id": "calibre_link-14",
          "section_type": "סעיף",
          "content": "[1.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_1)\n\nחסינות במילוי התפקיד [תיקון: תשס״ב־2]\n\n(א)\n\nחבר הכנסת לא ישא באחריות פלילית או אזרחית, ויהיה חסין בפני כל פעולה משפטית, בשל הצבעה, או בשל הבעת דעה בעל פה או בכתב, או בשל מעשה שעשה – בכנסת או מחוצה לה – אם היו ההצבעה, הבעת הדעה או המעשה במילוי תפקידו, או למען מילוי תפקידו, כחבר הכנסת.\n\n(א1)\n\nלמען הסר ספק, מעשה לרבות התבטאות שאינם אקראיים, של חבר הכנסת שיש בהם אחד מאלה, אין רואים אותם, לענין סעיף זה, כהבעת דעה או כמעשה הנעשים במילוי תפקידו או למען מילוי תפקידו כחבר הכנסת:\n\n(1)\n\nשלילת קיומה של מדינת ישראל כמדינתו של העם היהודי;\n\n(2)\n\nשלילת אופיה הדמוקרטי של המדינה;\n\n(3)\n\nהסתה לגזענות בשל צבע או השתייכות לגזע או למוצא לאומי–אתני;\n\n(4)\n\nתמיכה במאבק מזוין של מדינת אויב או במעשי טרור נגד מדינת ישראל או נגד יהודים או ערבים בשל היותם יהודים או ערבים, בארץ או בחוץ לארץ.\n\n(ב)\n\nחבר הכנסת אינו חייב להגיד בעדות דבר שנודע לו עקב מילוי תפקידו כחבר הכנסת.\n\n(ג)\n\nחסינותו של חבר הכנסת לפי סעיף זה תעמוד לו גם לאחר שחדל מהיות חבר הכנסת."
        },
        {
          "depth": 2,
          "section_name": "סעיף 2 – חסינות בפני חיפוש",
          "html_id": "calibre_link-15",
          "section_type": "סעיף",
          "content": "[2.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_2)\n\nחסינות בפני חיפוש [תיקון: תשנ״ח־4, תשס״ב, תש״ע]\n\n(א)\n\nחבר הכנסת יהיה חסין –\n\n(1)\n\nבפני חיפוש בדירתו;\n\n(2)\n\nבפני חיפוש בגופו או בחפציו, חוץ מן החיפוש במקום שנועד לבדיקה מטעם שלטונות המכס.\n\n(ב)\n\nחבר הכנסת יהיה חסין בפני חיפוש בניירותיו, פתיחתם והחרמתם; אולם,\n\n(1)\n\nלשם קיום הפיקוח לפי כל חוק על מטבע או על מטבע־חוץ, מותר לפתוח ניירותיו של חבר הכנסת בנוכחותו, אך לא לקרוא בהם אלא אם היה הנייר שטר כסף, שיק, המחאה או נייר ערך; ניירות של חבר הכנסת כוללים דברי דואר הנשלחים אליו, ודברי דואר הנשלחים ממנו לפי סידור מיוחד שנקבע על ידי ועדת הכנסת;\n\n(2)\n\nדבר דואר ששלח חבר הכנסת למי שמוחזק במאסר או במעצר או מכתב שנשלח לחבר הכנסת ממי שמוחזק במאסר או במעצר ינהגו בהם בכפוף להוראות [סעיף 47ד לפקודת בתי הסוהר [נוסח חדש], התשל״ב–1973](https://he.wikisource.org/wiki/פקודת_בתי_הסוהר#סעיף_47ד \"פקודת בתי הסוהר\"); לענין פסקה זו, ”דבר דואר“ – מכתב, גלויה, דבר דפוס או כל מסמך אחר ששלח חבר הכנסת למי שמוחזק במאסר או במעצר באמצעות שירותי הדואר.\n\n(ג)\n\n(1)\n\nעל אף האמור בסעיפים קטנים (א) ו־(ב), רשאי שופט של בית המשפט העליון להתיר בצו, חיפוש אצל חבר הכנסת, אם שוכנע שיש יסוד לחשד שחבר הכנסת חשוד בעבירה לפי [סימנים ב׳](https://he.wikisource.org/wiki/חוק_העונשין#פרק_ז_סימן_ב \"חוק העונשין\") [או ד׳ בפרק ז׳ לחוק העונשין, התשל״ז–1977](https://he.wikisource.org/wiki/חוק_העונשין#פרק_ז_סימן_ד \"חוק העונשין\"), שעונשה עשר שנות מאסר או יותר, והחיפוש הכרחי למניעתה או לחקירתה של עבירה כאמור.\n\n(2)\n\nחיפוש ותפיסה לפי סעיף קטן זה ייעשו לפי הוראות כל דין, וככל האפשר תוך פגיעה מצומצמת בפעילותו של חבר הכנסת.\n\n(3)\n\nבקשה לצו חיפוש כאמור בפסקה (1) תוגש בכתב על ידי ראש רשות ביטחון או קצין משטרה מוסמך כמשמעותם [בסעיף 2א](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_2_), ובאישור היועץ המשפטי לממשלה.\n\n(4)\n\nהבקשה תידון במעמד צד אחד בלבד, ויחולו הוראות [סעיף 2א(ד)](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_2_) לעניין התייצבות מטעם המבקש; הדיון בבקשה יתקיים בדלתיים סגורות.\n\n(5)\n\nלבקשה יצורפו העתקים מבקשות קודמות הנוגעות לאותו חבר הכנסת באותו תיק חקירה, אם הוגשו, וכן החלטות בית המשפט בבקשות אלה.\n\n(6)\n\nהיועץ המשפטי לממשלה יודיע ליושב ראש הכנסת על מתן צו חיפוש לפי סעיף קטן זה.\n\n(7)\n\nניירות ומסמכים, וכן חומר מחשב, ופלט כהגדרתם [בחוק המחשבים, התשנ״ה–1995](https://he.wikisource.org/wiki/חוק_המחשבים \"חוק המחשבים\"), שנתפסו לפי סעיף קטן זה, יוכנסו לחבילה מיד עם תפיסתם; החבילה תיסגר ותימסר בלא דיחוי לשופט שנתן את צו החיפוש, ובהעדרו – לשופט אחר של בית המשפט העליון; לעניין זה, ”חבילה“ – מעטפה או כלי קיבול אחר.\n\n(8)\n\n(א)\n\nשופט כאמור בפסקה (7) יבחן את החומר שנתפס; מצא השופט כי חומר שנתפס נוגע לעבירה שבשלה ניתן צו החיפוש או עשוי להביע למניעתה של עבירה כאמור, יורה על העברתו של חומר זה בלבד למבקש הצו; לעניין כל חומר אחר – יורה השופט על השבתו לחבר הכנסת שאצלו נערך החיפוש.\n\n(ב)\n\nלא יורה שופט על העברת חומר למבקש הצו כאמור בפסקת משנה (א), אלא לאחר שנתן לחבר הכנסת הזדמנות לטעון את טענותיו בעניין, דיון לפי פסקה זו יתקיים בדלתיים סגורות.\n\n(9)\n\nאין בהוראות סעיף קטן זה כדי לפגוע בהוראות [סעיף 6 לחוק משכן הכנסת, רחבתו ומשמר הכנסת, התשכ״ח–1968](https://he.wikisource.org/wiki/חוק_משכן_הכנסת,_רחבתו_ומשמר_הכנסת#s_yp_6 \"חוק משכן הכנסת, רחבתו ומשמר הכנסת\")."
        },
        {
          "depth": 2,
          "section_name": "סעיף 2א – חסינות בפני האזנת סתר",
          "html_id": "calibre_link-16",
          "section_type": "סעיף",
          "content": "[2א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_2_)\n\nחסינות בפני האזנת סתר [תיקון: תשס״ה, תשע״ט]\n\n(א)\n\nחבר הכנסת יהיה חסין בפני האזנת סתר.\n\n(ב)\n\nעל אף האמור בסעיף קטן (א), רשאי שופט של בית המשפט העליון להתיר בצו האזנת סתר, אם שוכנע שיש יסוד לחשד שחבר הכנסת חשוד בעבירה ונתקיימו התנאים שבאחד מאלה:\n\n(1)\n\nנתבקש לכך בכתב מאת ראש רשות ביטחון, כשהעבירה היא מסוג פשע שיש בה סכנה לפגיעה בביטחון המדינה, והאזנת הסתר הכרחית מטעמי ביטחון המדינה;\n\n(2)\n\nנתבקש לכך בכתב מאת קצין משטרה מוסמך, כשהעבירה היא עבירה לפי [סעיפים 300 עד 301ג לחוק העונשין, התשל״ז–1977](https://he.wikisource.org/wiki/חוק_העונשין#סעיף_300 \"חוק העונשין\"), עבירה שיש בה סכנה לפגיעה בביטחון המדינה או עבירה של עסקת סמים כהגדרתה [בפקודת הסמים המסוכנים [נוסח חדש], התשל״ג–1973](https://he.wikisource.org/wiki/פקודת_הסמים_המסוכנים \"פקודת הסמים המסוכנים\"), או קשר לעבור אחת העבירות האמורות, והאזנת הסתר הכרחית למניעתה או לחקירתה של העבירה.\n\n(ג)\n\nבקשה להיתר להאזנת סתר לפי סעיף קטן (ב) תוגש באישור היועץ המשפטי לממשלה.\n\n(ד)\n\nהבקשה תידון במעמד צד אחד בלבד, ומטעם המבקש יתייצב קצין בדרגת ניצב משנה ומעלה או ראש מחלקה בשירות הביטחון הכללי ומעלה שיקבע ראש השירות, לפי הענין.\n\n(ה)\n\nבהיתר יתוארו שמו ופרטי זהותו של חבר הכנסת אשר האזנה לשיחותיו הותרה, וכן זהות הקו או המיתקן המשמשים או המיועדים לשמש לקליטה, להעברה או לשידור של בזק, ואשר האזנה אליהם הותרה, ומקום השיחות או סוגן, הכל אם הם ידועים מראש; כן יפורטו דרכי ההאזנה שהותרו.\n\n(ו)\n\nבהיתר תפורש תקופת תוקפו; התקופה לא תעלה על שלושה חודשים מיום נתינת ההיתר; ההיתר ניתן לחידוש מפעם לפעם, לפי בקשה שהוגשה באישור היועץ המשפטי לממשלה.\n\n(ז)\n\nהתיר שופט האזנת סתר, רשאי הוא להתיר גם כניסה למקום לצורך התקנת אמצעים הנדרשים להאזנה, פירוקם או סילוקם; פרטי המקום שאליו הותרה הכניסה יפורטו בהיתר; אין בהוראות סעיף קטן זה כדי לפגוע בהוראות [סעיף 6 לחוק משכן הכנסת, רחבתו ומשמר הכנסת, התשכ״ח–1968](https://he.wikisource.org/wiki/חוק_משכן_הכנסת,_רחבתו_ומשמר_הכנסת#s_yp_6 \"חוק משכן הכנסת, רחבתו ומשמר הכנסת\").\n\n(ח)\n\nניתן היתר להאזנת סתר לפי סעיף קטן (ב)(2), תהיה ההאזנה על דרך של הקלטה בלבד, אלא אם כן הורה השופט, מטעמים מיוחדים שיירשמו, על דרך אחרת, שתפורט בצו; חומר ההקלטה יועבר לעיונו של השופט שנתן את ההיתר, באופן שייקבע לענין זה לפי [סעיף 9א(ג) לחוק האזנת סתר, התשל״ט–1979](https://he.wikisource.org/wiki/חוק_האזנת_סתר#s_yp_9_ \"חוק האזנת סתר\") (בחוק זה – חוק האזנת סתר).\n\n(ט)\n\nהשופט שנתן את ההיתר לפי סעיף קטן (ב)(2), ובהעדרו שופט אחר של בית המשפט העליון, רשאי להאזין להקלטה או להורות על עריכת תמליל ולעיין בו במעמד מבקש ההיתר.\n\n(י)\n\nמצא השופט כי חומר הקלטה שההאזנה אליו הותרה בסעיף קטן (ב)(2) כולל חומר הנוגע לעבירה שבשלה ניתן ההיתר, לעבירה אחרת מסוג פשע, או חומר העשוי להביא למניעתה של עבירה כאמור, יורה על העברתו של חומר זה בלבד למבקש ההיתר, בדרך שתיקבע לענין זה לפי [סעיף 9א(ה) לחוק האזנת סתר](https://he.wikisource.org/wiki/חוק_האזנת_סתר#s_yp_9_ \"חוק האזנת סתר\"); מצא השופט כי חומר ההקלטה אינו כולל חומר חקירה כאמור – יורה על הגבלת הגישה לחומר.\n\n(יא)\n\nלכל מונח בסעיף זה תהא המשמעות שיש לו [בחוק האזנת סתר](https://he.wikisource.org/wiki/חוק_האזנת_סתר \"חוק האזנת סתר\").\n\n(יב)\n\nתקנות לפי סעיף זה יותקנו כאמור [בסעיף 15 לחוק האזנת סתר](https://he.wikisource.org/wiki/חוק_האזנת_סתר#s_yp_15 \"חוק האזנת סתר\"), ואולם הן יותקנו באישור ועדת הכנסת במקום באישור ועדות הכנסת המנויות בו."
        },
        {
          "depth": 2,
          "section_name": "סעיף 3 – חסינות בפני מעצר",
          "html_id": "calibre_link-17",
          "section_type": "סעיף",
          "content": "[3.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_3)\n\nחסינות בפני מעצר [תיקון: תשנ״ה־3]\n\n(א)\n\nחבר הכנסת לא ייעצר אלא אם נתפש בשעה שעשה מעשה פשע שיש עמו שימוש בכוח או הפרעת השלום או בגידה.\n\n(ב)\n\nהרשות העוצרת חבר הכנסת לפי סעיף קטן (א) תודיע על כך מיד ליושב ראש הכנסת.\n\n(ג)\n\nחבר הכנסת שנעצר לפי סעיף קטן (א) לא יוחזק במעצר יותר מעשרה ימים, אלא אם ניטלה ממנו החסינות מפני מעצר לגבי אותו פשע לפני תום עשרת הימים."
        },
        {
          "depth": 2,
          "section_name": "סעיף 4 – חסינות בפני דיון פלילי",
          "html_id": "calibre_link-18",
          "section_type": "סעיף",
          "content": "[4.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_4)\n\nחסינות בפני דיון פלילי [תיקון: תשנ״ה־2, תשס״ה־2, תשע״ו־3]\n\n(א)\n\n(1)\n\nכתב אישום נגד חבר הכנסת, בעבירה [שסעיף 1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_1) אינו חל עליה, שנעברה בזמן היותו חבר הכנסת או לפני שהיה לחבר הכנסת, יוגש באישור היועץ המשפטי לממשלה.\n\n(2)\n\nאישר היועץ המשפטי לממשלה הגשת כתב אישום נגד חבר הכנסת ימסור עותק ממנו, בטרם הגשתו לבית המשפט, לחבר הכנסת, ליושב ראש הכנסת וליושב ראש ועדת הכנסת.\n\n(3)\n\nחבר הכנסת רשאי, בתוך 30 ימים מיום שהומצא לו כתב האישום, לבקש שהכנסת תקבע כי תהיה לו חסינות בפני דין פלילי לגבי האשמה שבכתב האישום, בשל אחת או יותר מהעילות האלה:\n\n(א)\n\nהעבירה שבה הוא מואשם נעברה במילוי תפקידו או למען מילוי תפקידו כחבר הכנסת וחלות הוראות [סעיף 1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_1);\n\n(ב)\n\nכתב האישום הוגש שלא בתום לב או תוך הפליה;\n\n(ג)\n\nהתקיימו כל אלה: הכנסת או מי שמוסמך בה לכך קיימו הליכים או נקטו אמצעים לפי הדינים והכללים הנהוגים בכנסת נגד חבר הכנסת בשל המעשה המהווה עבירה לפי כתב האישום, העבירה בוצעה במשכן הכנסת במסגרת פעילות הכנסת או ועדה מוועדותיה, ואי ניהול הליך פלילי, בהתחשב בחומרת העבירה, מהותה או נסיבותיה לא יפגע פגיעה ניכרת באינטרס הציבורי;\n\n(ד)\n\nייגרם נזק של ממש בשל ניהול ההליך הפלילי, לתפקוד הכנסת או ועדה מוועדותיה או לייצוג ציבור הבוחרים, ואי ניהול הליך כאמור, בהתחשב בחומרת העבירה, מהותה או נסיבותיה, לא יפגע פגיעה ניכרת באינטרס הציבורי.\n\n(א1)\n\nהוראות סעיף קטן (א) לא יחולו על העבירות הבאות ודינו של חבר הכנסת לענין עבירות אלה כדין כל אדם:\n\n(1)\n\nעבירת תעבורה כהגדרתה [בסעיף 1 לפקודת התעבורה](https://he.wikisource.org/wiki/פקודת_התעבורה#s_yp_1 \"פקודת התעבורה\");\n\n(2)\n\nעבירה שנקבעה כעבירת קנס לפי כל חיקוק;\n\n(3)\n\nעבירה מינהלית שדינה קנס מינהלי קצוב.\n\n(ב)\n\nלא ביקש חבר הכנסת כאמור בסעיף קטן (א)(3) וחלפה התקופה כאמור בו, או שחזר בו מן הבקשה בהודעה בכתב ליושב ראש הכנסת וליושב ראש ועדת הכנסת, או שהודיע להם בכתב לפני חלוף התקופה האמורה שאין בכוונתו לבקש חסינות, או שהכנסת דחתה את בקשתו לפי [סעיף 13(א)](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13) או שוועדת הכנסת החליטה כאמור [בסעיף 13(ג1)](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13), רשאי היועץ המשפטי לממשלה להגיש את כתב האישום לבית המשפט, ודינו של חבר הכנסת, לכל הכרוך באותה אשמה, כדין כל אדם.\n\n(ג)\n\nקבעה הכנסת כי תהיה לחבר הכנסת חסינות כאמור בסעיף זה, לא יאשר היועץ המשפטי לממשלה בתקופת כהונתה של אותה כנסת הגשת כתב אישום נגד חבר הכנסת בשל אותה אשמה אלא אם כן חל שינוי בנסיבות.\n\n(ד)\n\nסעיף זה לא יחול בענין כתב אישום שהוגש בטרם היה אדם לחבר הכנסת."
        },
        {
          "depth": 2,
          "section_name": "סעיף 4א – חסינות בפני קובלנה פלילית",
          "html_id": "calibre_link-19",
          "section_type": "סעיף",
          "content": "[4א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_4_)\n\nחסינות בפני קובלנה פלילית [תיקון: תשע״ו־3]\n\nלא תוגש קובלנה פלילית נגד חבר הכנסת בשל עבירה שנעברה בזמן היותו חבר הכנסת או לפני שהיה לחבר הכנסת."
        },
        {
          "depth": 2,
          "section_name": "סעיף 5",
          "html_id": "calibre_link-20",
          "section_type": "סעיף",
          "content": "[5.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_5)\n\n[תיקון: תשס״ה־2]\n\n(בוטל)."
        },
        {
          "depth": 2,
          "section_name": "סעיף 5א",
          "html_id": "calibre_link-21",
          "section_type": "סעיף",
          "content": "[5א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_5_)\n\n[תיקון: תשמ״ט, תשנ״ה־2]\n\n(בוטל)."
        },
        {
          "depth": 2,
          "section_name": "סעיף 5ב",
          "html_id": "calibre_link-22",
          "section_type": "סעיף",
          "content": "[5ב.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_5b)\n\n[תיקון: תשמ״ו, תשנ״ה־2]\n\n(בוטל)."
        },
        {
          "depth": 2,
          "section_name": "סעיף 6 – התישנות של עבירות",
          "html_id": "calibre_link-23",
          "section_type": "סעיף",
          "content": "[6.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_6)\n\nהתישנות של עבירות\n\nהתקופה שבה נמנעה, מכוח חוק זה, הבאתו של חבר הכנסת לדין על עבירה מסויימת – לא תבוא במנין תקופת ההתישנות לגבי אותה עבירה."
        },
        {
          "depth": 2,
          "section_name": "סעיף 7 – שירות חובה",
          "html_id": "calibre_link-24",
          "section_type": "סעיף",
          "content": "[7.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_7)\n\nשירות חובה [תיקון: תשס״ח־2]\n\n(א)\n\nחבר הכנסת פטור מחובת שירות סדיר לפי [חוק שירות ביטחון [נוסח משולב], התשמ״ו–1986](https://he.wikisource.org/wiki/חוק_שירות_ביטחון \"חוק שירות ביטחון\"), ומכל חובת שירות לפי חוק אחר, אם לא החליטה הכנסת החלטה אחרת בימי מלחמה.\n\n(ב)\n\nאין חבר הכנסת פטור מחובת שירות מילואים לפי [חוק שירות המילואים, התשס״ח–2008](https://he.wikisource.org/wiki/חוק_שירות_המילואים \"חוק שירות המילואים\"); אולם הסידורים בדבר המועד למילוי חובה זו ייקבעו על ידי ועדת הכנסת בהתיעצות עם שר הבטחון או עם בא כוחו."
        },
        {
          "depth": 2,
          "section_name": "סעיף 8 – מועד למתן עדות",
          "html_id": "calibre_link-25",
          "section_type": "סעיף",
          "content": "[8.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_8)\n\nמועד למתן עדות\n\nנדרש חבר הכנסת למסור עדות לפני בית משפט, ייקבע המועד לגביית עדותו בהסכמת יושב ראש הכנסת."
        },
        {
          "depth": 2,
          "section_name": "סעיף 9 – חופש התנועה בתחום המדינה",
          "html_id": "calibre_link-26",
          "section_type": "סעיף",
          "content": "[9.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_9)\n\nחופש התנועה בתחום המדינה\n\n(א)\n\nשום הוראה האוסרת או המגבילה את הגישה לכל מקום במדינה, שאינו רשות היחיד, לא תחול על חבר הכנסת, אלא אם היה האיסור או ההגבלה מטעמים של בטחון המדינה או של סוד צבאי.\n\n(ב)\n\nחבר הכנסת זכאי לנסיעה חינם בתחומי המדינה ברכבת ובאוטובוסים שבשירות ציבורי להסעת נוסעים."
        },
        {
          "depth": 2,
          "section_name": "סעיף 9א – תעודת חבר הכנסת",
          "html_id": "calibre_link-27",
          "section_type": "סעיף",
          "content": "[9א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_9_)\n\nתעודת חבר הכנסת [תיקון: תשמ״ג־2]\n\nתעודת חבר־הכנסת תשמש תעודה מזהה לענין כל דין; פרטי התעודה וצורתה ייקבעו בידי ועדת הכנסת."
        },
        {
          "depth": 2,
          "section_name": "סעיף 10 – יציאה לחוץ־לארץ",
          "html_id": "calibre_link-28",
          "section_type": "סעיף",
          "content": "[10.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_10)\n\nיציאה לחוץ־לארץ [תיקון: תשס״ח]\n\n(א)\n\nשום הוראה המתנה את היציאה מן המדינה בקבלת היתר או רשיון לא תחול על חבר הכנסת אלא בימי מלחמה.\n\n(ב)\n\nחבר הכנסת היוצא את המדינה זכאי לקבל דרכון דיפלומטי."
        },
        {
          "depth": 2,
          "section_name": "סעיף 10א – השתתפות בהוצאות משפטיות",
          "html_id": "calibre_link-29",
          "section_type": "סעיף",
          "content": "[10א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_10_)\n\nהשתתפות בהוצאות משפטיות [תיקון: תשס״ג]\n\n(א)\n\nחבר הכנסת או מי שהיה חבר הכנסת (בסעיף זה – חבר הכנסת), זכאי להשתתפות בהוצאות משפטיות בשל הליך משפטי בקשר למעשה שעשה במסגרת מילוי תפקידו כחבר הכנסת, הכל בהתאם לכללים שתקבע ועדת הכנסת (בסעיף זה – הכללים); הכללים יפורסמו ברשומות.\n\n(ב)\n\nהחלטת בדבר השתתפות בהוצאות משפטיות של חבר הכנסת על פי הכללים, תתקבל על ידי ועדה ציבורית, על יסוד בקשה בכתב של חבר הכנסת.\n\n(ג)\n\nהועדה הציבורית תהיה בת שלושה חברים שימנה יושב ראש הכנסת, ואלה הם:\n\n(1)\n\nשופט בדימוס של בית המשפט העליון או בית המשפט המחוזי, והוא יהיה יושב הראש;\n\n(2)\n\nאדם שכיהן בתפקיד בכיר בכנסת;\n\n(3)\n\nאדם בעל מעמד ציבורי וכישורים הולמים, שאינו קשור לאחת הסיעות בכנסת.\n\n(ד)\n\nהועדה הציבורית תקבע את סדרי עבודתה ונוהלי דיוניה, ככל שלא נקבעו בכללים.\n\n(ה)\n\nהכללים יחולו על חבר הכנסת גם לגבי הליך משפטי שהחל לפני תחילתו של חוק זה, ובלבד שההליך לא הסתיים לפני תחילת כהונתה של הכנסת החמש עשרה.\n\nפורסמו [כללי חסינות חברי הכנסת, זכויותיהם וחובותיהם (השתתפות בהוצאות משפטיות), התשס״ג–2003](https://he.wikisource.org/wiki/כללי_חסינות_חברי_הכנסת,_זכויותיהם_וחובותיהם_(השתתפות_בהוצאות_משפטיות) \"כללי חסינות חברי הכנסת, זכויותיהם וחובותיהם (השתתפות בהוצאות משפטיות)\")."
        },
        {
          "depth": 2,
          "section_name": "סעיף 11",
          "html_id": "calibre_link-30",
          "section_type": "סעיף",
          "content": "[11.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_11)\n\n[תיקון: תשכ״ט, תשנ״א־3, תשס״א־2, תשע״ו־2]\n\n(בוטל)."
        },
        {
          "depth": 2,
          "section_name": "סעיף 12 – פרסומי הממשלה",
          "html_id": "calibre_link-31",
          "section_type": "סעיף",
          "content": "[12.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_12)\n\nפרסומי הממשלה [תיקון: תשס״א־2]\n\nחבר הכנסת זכאי לקבל חינם את רשומות, פסקי דין של בית המשפט העליון, פרסומים של ההוצאה לאור של משרד הביטחון הנושאים אופי של פרסום רשמי, וכן פרסומים רשמיים אחרים של הממשלה."
        },
        {
          "depth": 2,
          "section_name": "סעיף 12א – כלי יריה",
          "html_id": "calibre_link-32",
          "section_type": "סעיף",
          "content": "[12א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_12_)\n\nכלי יריה [תיקון: תשנ״א]\n\nקצין הכנסת רשאי לתת תעודת הרשאה לחבר הכנסת לשאת כלי יריה של הכנסת; לא יתן קצין הכנסת תעודת הרשאה לפי סעיף זה אלא לאחר שחבר הכנסת עבר, להנחת דעתו של קצין הכנסת, הכשרה מתאימה בשימוש בכלי היריה שהוא מבקש לשאת, והפעיל אותו במטווח."
        },
        {
          "depth": 2,
          "section_name": "סעיף 12ב – אבטחה אישית לחבר הכנסת",
          "html_id": "calibre_link-33",
          "section_type": "סעיף",
          "content": "[12ב.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_12b)\n\nאבטחה אישית לחבר הכנסת [תיקון: תשס״ד]\n\n(א)\n\nבסעיף זה –\n\n”חבר הכנסת“ – למעט שר וסגן שר, ולמעט חבר הכנסת שהממשלה קבעה שיאובטח על ידי שירות הביטחון הכללי בהתאם [לסעיף 7(ב)(2) לחוק שירות הביטחון הכללי, התשס״ב–2002](https://he.wikisource.org/wiki/חוק_שירות_הביטחון_הכללי#s_yp_7 \"חוק שירות הביטחון הכללי\");\n\n”האזור“ – כהגדרתו [בחוק להארכת תוקפן של תקנות שעת חירום (יהודה והשומרון וחבל עזה – שיפוט בעבירות ועזרה משפטית), התשל״ח–1977](https://he.wikisource.org/wiki/תקנות_שעת_חירום_(יהודה_והשומרון_וחבל_עזה_–_שיפוט_בעבירות_ועזרה_משפטית) \"תקנות שעת חירום (יהודה והשומרון וחבל עזה – שיפוט בעבירות ועזרה משפטית)\");\n\n”אמצעי מיגון“ – התקנים, מכשירים או חפצים אחרים, המיועדים לשמש להגנה על ביטחונו האישי של חבר הכנסת או להגנה על כלי רכב שבו הוא משתמש, על הלשכה הפרלמנטרית שלו מחוץ למשכן הכנסת או על הדירה שבה הוא מתגורר דרך קבע, מסוגים שקבעה ועדת הכנסת;\n\n”חוק משכן הכנסת“ – [חוק משכן הכנסת ורחבתו, התשכ״ח–1968](https://he.wikisource.org/wiki/חוק_משכן_הכנסת_ורחבתו \"חוק משכן הכנסת ורחבתו\");\n\n”נציג השב״כ“ – עובד שירות הביטחון הכללי שמינה ראש שירות הביטחון הכללי לענין זה;\n\n”פעולות אבטחה“ – פעולות הנעשות בידי אדם, והדרושות לשם שמירה על ביטחונו האישי של חבר הכנסת;\n\n”פעולות אבטחה מאושרות“ – פעולות אבטחה שניתנה לגביהן הודעה מאת הקצין המוסמך לפי סעיף קטן (ג);\n\n”קצין מוסמך“ – קצין משטרה בדרגת סגן ניצב ומעלה שמינה המפקח הכללי של המשטרה לענין זה;\n\n”גורם מאשר“ – קצין הכנסת, בהתייעצות עם קצין מוסמך ועם נציג השב״כ;\n\n”איש משמר מאבטח“ – איש משמר הכנסת שמתקיימים בו כל אלה:\n\n(1)\n\nהוא עבר הכשרה מקצועית מתאימה בתחום האבטחה ובתחום הסמכויות המסורות לו על פי סעיף זה, כפי שקבע הגורם המאשר;\n\n(2)\n\nאין מניעה, לדעת הגורם המאשר, לאשר את כשירותו מטעמים של שלום הציבור, לרבות עברו הפלילי;\n\n”איש משמר הכנסת“, ”משכן הכנסת ורחבתו“, ”מתחם נוסף“ – כהגדרתם [בחוק משכן הכנסת](https://he.wikisource.org/wiki/חוק_משכן_הכנסת_ורחבתו \"חוק משכן הכנסת ורחבתו\").\n\n(ב)\n\nלצורך שמירה על ביטחונם של חברי הכנסת ובכפוף לתקציב שנקבע לכך –\n\n(1)\n\nקצין הכנסת רשאי להטיל על איש משמר מאבטח לבצע פעולות אבטחה מאושרות בישראל או באזור, במקום שבו מצוי חבר הכנסת;\n\n(2)\n\nקצין הכנסת רשאי להורות על אספקת אמצעי מיגון לחבר הכנסת הזכאי לפעולות אבטחה מאושרות;\n\n(3)\n\nקצין הכנסת רשאי לתת תעודת הרשאה לעובד הכנסת לשאת כלי יריה של הכנסת ובלבד שהעובד הסכים לכך; לא תינתן תעודת הרשאה כאמור, אלא אם כן התקיימו לגבי העובד כל אלה:\n\n(א)\n\nהוא עבר, להנחת דעתו של קצין הכנסת, הכשרה מתאימה בשימוש בכלי היריה האמור והפעיל אותו במטווח;\n\n(ב)\n\nרופא הכנסת אישר כי הוא כשיר מבחינה רפואית לשאת כלי יריה;\n\n(ג)\n\nנתמלאו לגביו ההוראות האמורות [בסעיף 11ב לחוק כלי היריה, התש״ט–1949](https://he.wikisource.org/wiki/חוק_כלי_היריה#סעיף_11ב \"חוק כלי היריה\"), בשינויים המחויבים;\n\n(4)\n\nאין באמור בפסקה (1) כדי למנוע מקצין הכנסת לבצע את פעולות האבטחה המאושרות כאמור בה, באמצעות מאבטחים או שומרים שיאושרו על ידי הקצין המוסמך בדרך האמורה [בחוק הסדרת הביטחון בגופים ציבוריים, התשנ״ח–1998](https://he.wikisource.org/wiki/חוק_הסדרת_הביטחון_בגופים_ציבוריים \"חוק הסדרת הביטחון בגופים ציבוריים\") (להלן – חוק הסדרת הביטחון); למאבטחים או לשומרים כאמור יהיו אותן הסמכויות הנתונות למאבטח או לשומר על פי [חוק הסדרת הביטחון](https://he.wikisource.org/wiki/חוק_הסדרת_הביטחון_בגופים_ציבוריים \"חוק הסדרת הביטחון בגופים ציבוריים\"), בשינויים המחויבים ובשינוי זה: בכל מקום, במקום ”ממונה ביטחון“ יקראו ”קצין הכנסת“.\n\n(ג)\n\n(1)\n\nלא יבוצעו פעולות אבטחה מאושרות כאמור בסעיף קטן (ב)(2), אלא לאחר שקצין מוסמך הודיע בכתב לקצין הכנסת כי עקב איומים המתייחסים לחבר הכנסת הנוגע בדבר יש צורך באבטחתו; בהודעה כאמור תפורט מהות פעולות האבטחה או אמצעי המיגון, לפי הענין; לצורך מתן ההודעה בהקשר לביצוע פעולות אבטחה באזור, יעמיד צבא הגנה לישראל לרשות הקצין המוסמך כל מידע שברשותו, הנוגע לענין, וזאת על פי נהלים שייקבעו בין הצבא לבין משטרת ישראל.\n\n(2)\n\nהוראות פסקה (1) לא יחולו על פעולות אבטחה במשכן הכנסת, ברחבתו ובמתחם נוסף.\n\n(ד)\n\nקצין הכנסת רשאי לבקש דיון חוזר במהותן של פעולות האבטחה שפורטו בהודעה לפי סעיף קטן (ג)(1) בפני ראש אגף המבצעים במשטרת ישראל או סגנו.\n\n(ה)\n\nלשם ביצוע פעולות אבטחה כאמור בסעיף קטן (ב)(1), יהיו לאיש משמר מאבטח, נוסף על הסמכויות הנתונות לו לפי [חוק משכן הכנסת](https://he.wikisource.org/wiki/חוק_משכן_הכנסת_ורחבתו \"חוק משכן הכנסת ורחבתו\"), סמכויות לדרוש מאדם למסור לו את שמו ומענו ולהציג לפניו תעודת זהות או תעודה רשמית אחרת המעידה על זהותו, וכן הסמכויות לפי חיקוקים אלה:\n\n(1)\n\n[סעיפים 2](https://he.wikisource.org/wiki/חוק_סמכויות_לשם_שמירה_על_ביטחון_הציבור#s_yp_3 \"חוק סמכויות לשם שמירה על ביטחון הציבור\") [ו־3 לחוק סמכויות חיפוש בשעת חירום (הוראת שעה), התשכ״ט–1969](https://he.wikisource.org/wiki/חוק_סמכויות_לשם_שמירה_על_ביטחון_הציבור#s_yp_4 \"חוק סמכויות לשם שמירה על ביטחון הציבור\");\n\n(2)\n\n[סעיפים 23(ב)](https://he.wikisource.org/wiki/חוק_סדר_הדין_הפלילי_(סמכויות_אכיפה_–_מעצרים)#סעיף_23 \"חוק סדר הדין הפלילי (סמכויות אכיפה – מעצרים)\"), [67](https://he.wikisource.org/wiki/חוק_סדר_הדין_הפלילי_(סמכויות_אכיפה_–_מעצרים)#סעיף_67 \"חוק סדר הדין הפלילי (סמכויות אכיפה – מעצרים)\") [ו־68 לחוק סדר הדין הפלילי (סמכויות אכיפה – מעצרים), התשנ״ו–1996](https://he.wikisource.org/wiki/חוק_סדר_הדין_הפלילי_(סמכויות_אכיפה_–_מעצרים)#סעיף_68 \"חוק סדר הדין הפלילי (סמכויות אכיפה – מעצרים)\");\n\n(3)\n\n[סעיפים 22(א)](https://he.wikisource.org/wiki/פקודת_סדר_הדין_הפלילי_(מעצר_וחיפוש)#סעיף_22 \"פקודת סדר הדין הפלילי (מעצר וחיפוש)\") [ו־25(4) לפקודת סדר הדין הפלילי (מעצר וחיפוש) [נוסח חדש], התשכ״ט–1969](https://he.wikisource.org/wiki/פקודת_סדר_הדין_הפלילי_(מעצר_וחיפוש)#סעיף_25 \"פקודת סדר הדין הפלילי (מעצר וחיפוש)\").\n\n(ו)\n\nאיש משמר מאבטח לא יעשה שימוש בסמכויות הנתונות לו לפי סעיף זה אלא אם כן בידו תעודה חתומה בידי קצין הכנסת המאשרת את מינויו והוא יציגה על פי דרישה; תוקפה של תעודת המינוי יהיה לתקופה שלא תעלה על שנה מיום הינתנה וכל עוד מקבל התעודה משמש בתפקידו.\n\n(ז)\n\nסופקו לחבר הכנסת אמצעי מיגון והוא חדל לכהן בכנסת, או קבע הקצין המוסמך בהודעה בכתב שהצורך באמצעי מיגון אינו קיים עוד, יחזיר חבר הכנסת, על פי דרישת יושב ראש הכנסת, את אמצעי המיגון שסופקו לו, כולם או חלקם, ובלבד שהם בגדר מחוברים הניתנים להפרדה כמשמעותם [בחוק המקרקעין, התשכ״ט–1969](https://he.wikisource.org/wiki/חוק_המקרקעין \"חוק המקרקעין\").\n\n(ח)\n\nאין בהוראות סעיף זה כדי לגרוע מאחריותם על פי כל דין של משטרת ישראל, צבא הגנה לישראל ושירות הביטחון הכללי.\n\n(ט)\n\nיושב ראש הכנסת, באישור ועדת הכנסת, רשאי להתקין תקנות לביצוע סעיף זה, וכן רשאי הוא, בהסכמת המפקח הכללי של משטרת ישראל, לקבוע את הנהלים הדרושים לענין תיאום שיתוף פעולה והעברת מידע בין קצין הכנסת לבין משטרת ישראל, עדכון הודעות הקצין המוסמך לפי סעיף קטן (ג), דרכי בקרה על אופן ביצוע פעולות האבטחה, הפקת לקחים ודרכי יישומם, וכל ענין אחר שיש להסדירו לפי סעיף זה."
        },
        {
          "depth": 2,
          "section_name": "סעיף 13 – קביעת חסינות ונטילת חסינות",
          "html_id": "calibre_link-34",
          "section_type": "סעיף",
          "content": "[13.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13)\n\nקביעת חסינות ונטילת חסינות [תיקון: תשנ״ה, תשנ״ה־3, תשנ״ו, תשס״ה־2]\n\n(א)\n\nהכנסת רשאית, בהחלטה, לקבוע שלחבר הכנסת תהיה חסינות בפני דין פלילי לגבי האשמה שבכתב האישום כאמור [בסעיף 4(א)](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_4) וכי לא יועמד לדין בשל אותה אשמה בעת היותו חבר הכנסת, וכן ליטול ממנו חסינות אחרת או זכות הנתונות לו לפי חוק זה, חוץ מחסינות או זכות הנתונות לו לפי [סעיף 1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_1); אך הכנסת לא תחליט החלטה כזאת אלא לפי הצעת ועדת הכנסת עקב בקשה שהובאה לפני הועדה.\n\n(ב)\n\nהרשות להגיש בקשה בדבר נטילת חסינות מחבר הכנסת שנקבעה [בסעיפים 2](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_2) [או 3](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_3) היא בידי היועץ המשפטי לממשלת ישראל; הרשות להגיש בקשה בדבר נטילת זכות הנתונה לחבר הכנסת לפי חוק זה, היא בידי הממשלה ובידי כל חבר הכנסת.\n\n(ג)\n\nבקשה לפי סעיף זה או לפי [סעיף 4(א)(3)](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_4), תוגש בכתב ובצירוף נימוקים ליושב ראש הכנסת, שיעבירנה לועדת הכנסת לדיון בהקדם האפשרי.\n\n(ג1)\n\nהחליטה ועדת הכנסת שלא להציע לקבוע כי תהיה לחבר הכנסת חסינות בפני דין פלילי כאמור [בסעיף 4(א)](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_4) או לדחות בקשה ליטול ממנו חסינות או זכות, תהא החלטתה סופית.\n\n(ד)\n\nועדת הכנסת לא תציע, והכנסת לא תחליט, ליטול מחבר הכנסת חסינות או זכות או על קביעת חסינות בפני דין פלילי, אלא לאחר שניתנה לאותו חבר הכנסת וליועץ המשפטי לממשלה הזדמנות להשמיע את דברם.\n\n(ה)\n\nהכנסת לא תדון ולא תחליט על נטילת חסינות או זכות או על קביעת חסינות בפני דין פלילי, אלא אם כן הודיעו לכל חברי הכנסת, לפחות עשרים וארבע שעות מראש, על קיום הדיון וההצבעה.\n\n(ו)\n\nהחלטת הכנסת על נטילת חסינות או זכות או על קביעת חסינות בפני דין פלילי תיעשה בהצבעה גלויה.\n\n(ז)\n\n(1)\n\nהוגשה בקשה לנטילת חסינות או זכות מחבר הכנסת, והודיע חבר הכנסת בכתב, כל עוד לא הסתיים הדיון בועדת הכנסת, ליושב ראש הכנסת וליושב ראש ועדת הכנסת, שהוא מסכים לנטילת החסינות או הזכות, כמבוקש, רשאית ועדת הכנסת, בהחלטה, ליטול מחבר הכנסת את החסינות או הזכות; לענין זה, תהיינה לועדת הכנסת הסמכויות המוקנות לכנסת בסעיף קטן (א); יושב ראש ועדת הכנסת יודיע על החלטה לפי סעיף קטן זה לכנסת ונטילת החסינות או הזכות תיכנס לתוקף במועד מסירת ההודעה לכנסת.\n\n(2)\n\nהציעה ועדת הכנסת לכנסת ליטול מחבר הכנסת חסינות או זכות, והודיע חבר הכנסת ליושב ראש הכנסת וליושב ראש ועדת הכנסת שהוא מסכים לנטילת החסינות או הזכות, יודיע יושב ראש הכנסת על כך לכנסת ונטילת החסינות או הזכות תיכנס לתוקף עם מתן ההודעה לכנסת; החל הדיון בנטילת החסינות או הזכות – ייפסק הדיון עם מתן ההודעה."
        },
        {
          "depth": 2,
          "section_name": "סעיף 13א – איסור עיסוק נוסף",
          "html_id": "calibre_link-35",
          "section_type": "סעיף",
          "content": "[13א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_)\n\nאיסור עיסוק נוסף [תיקון: תשמ״ח, תשמ״ט, תש״ן, תשנ״ה־4, תשנ״ה־5, תשנ״ה־6, תשנ״ח, תשס״ה־3]\n\n(א)\n\nחבר הכנסת לא יעסוק בכל עסק או בכל עיסוק נוסף, למעט עיסוק בהתנדבות וללא תמורה; לענין זה –\n\n”יעסוק“ – בין בעצמו ובין בשיתוף עם אחר, לרבות עובד או שלוח;\n\n”עיסוק נוסף“ –\n\n(1)\n\nעיסוק נוסף על העיסוק כחבר הכנסת, לרבות עיסוק חד־פעמי, ייצוג של אדם אחר, מתן ייעוץ או קיום פעילות שדלנית למענו;\n\n(2)\n\nכהונה כראש רשות מקומית או כיושב ראש של רשות, תאגיד או מוסד ממלכתיים;\n\n”תמורה“ – תמורה כספית או תמורה חומרית אחרת;\n\n”תמורה חומרית“ – לרבות העמדת משרד ושירותי משרד לרשות חבר הכנסת לצרכיו הפרטיים, ולרבות העמדת רכב לרשות חבר הכנסת הן לצרכיו הפרטיים והן לצורך העיסוק בהתנדבות וללא תמורה.\n\n(ב)\n\nחבר הכנסת לא יעסוק בכל עסק או בכל עיסוק נוסף, לרבות עיסוק המותר לפי סעיף קטן (ג), אף שלא בתמורה, אם יש בעיסוק אחד מאלה:\n\n(1)\n\nפגיעה בכבוד הכנסת, במעמדו בחבר הכנסת או בחובותיו כחבר הכנסת;\n\n(2)\n\nחשש של ניצול לרעה או השגת כל יתרון או העדפה אישיים בשל היותו חבר הכנסת;\n\n(3)\n\nאפשרות של ניגוד ענינים בין העיסוק הנוסף לבין תפקידו בחבר הכנסת.\n\n(4)\n\nייצוג משפטי של בעל דין בהליך משפטי שבו אחד מבעלי הדין הוא המדינה.\n\n(ג)\n\nלא יראו כעיסוק בעסק או כעיסוק נוסף –\n\n(1)\n\nהחזקה בלבד של מניות בתאגיד;\n\n(2)\n\nקבלת הכנסות מנכס של חבר הכנסת או של משפחתו;\n\n(3)\n\nחברות בקיבוץ; לענין זה, ”קיבוץ“ – לרבות מושב שיתופי וכל אגודה שיתופית להתיישבות שהכנסותיה אינן מחולקות בעיקרן לחבריה;\n\n(4)\n\nקבלת הכנסה מיצירה ספרותית, דרמטית, מוסיקלית או אמנותית.\n\n(ד)\n\nלא יראו כעיסוק נוסף פעילות במסגרת הסיעה או המפלגה, ובלבד שחבר הכנסת אינו מקבל שכר עבור פעילות זו; ואולם, רשאי חבר הכנסת לקבל מהסיעה או מהמפלגה לצורך פעילותו זו משרד, שירותי משרד, רכב ונהג.\n\n(ה)\n\nסעיף זה לא יחול בתקופה של ששת החודשים הראשונים לכהונתו של חבר הכנסת, ובלבד שערב אותה תקופה לא כיהן כחבר הכנסת."
        },
        {
          "depth": 2,
          "section_name": "סעיף 13א1 – איסור לכהן כנבחר ציבור",
          "html_id": "calibre_link-36",
          "section_type": "סעיף",
          "content": "[13א1.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_1)\n\nאיסור לכהן כנבחר ציבור [תיקון: תשנ״ה־4, תשנ״ח, תשס״ה־3]\n\n(א)\n\nחבר הכנסת לא יכהן כנבחר בגוף ציבורי, אף שלא בתמורה; המכהן כנבחר בגוף ציבורי, חברותו באותו גוף תפקע ביום היותו לחבר הכנסת.\n\n(א1)\n\n(בוטל).\n\n(ב)\n\nבסעיף זה, ”גוף ציבורי“ – גוף מהגופים המנויים [בתוספת](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt)."
        },
        {
          "depth": 2,
          "section_name": "סעיף 13ב – הצהרת הון",
          "html_id": "calibre_link-37",
          "section_type": "סעיף",
          "content": "[13ב.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13b)\n\nהצהרת הון [תיקון: תשמ״ח, תש״ן, תשנ״ז־2]\n\nחבר הכנסת או מי שחדל מהיות חבר הכנסת, יגיש הצהרת הון כפי שנקבע בכללי האתיקה לחברי הכנסת."
        },
        {
          "depth": 2,
          "section_name": "סעיף 13ג",
          "html_id": "calibre_link-38",
          "section_type": "סעיף",
          "content": "[13ג.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13g)\n\n[תיקון: תשמ״ח, תש״ן]\n\n(בוטל)."
        },
        {
          "depth": 2,
          "section_name": "סעיף 13ד – ועדת אתיקה",
          "html_id": "calibre_link-39",
          "section_type": "סעיף",
          "content": "[13ד.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13d)\n\nועדת אתיקה [תיקון: תשמ״ח, תש״ן, תשנ״ד, תשנ״ה־4, תשנ״ז־2, תשנ״ח־2, תשנ״ח־3, תשס״א־3, תשס״ב, תשס״ה, תשע״ד, תשע״ו]\n\n(א)\n\nחבר הכנסת שעשה אחת מאלה יהיה נתון לשיפוטה של ועדת האתיקה של חברי הכנסת:\n\n(1)\n\nעבר על הוראות [סעיף 13א](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_) [או 13א1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_1) או לא קיים הוראה לפיהם;\n\n(1א)\n\nלא הגיש הצהרת הון, או הגישה באיחור, בניגוד להוראות [סעיף 13ב](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13b) ולכללי האתיקה לחברי הכנסת;\n\n(2)\n\nנעדר מישיבות הכנסת, ללא הצדק סביר –\n\n(א)\n\nתקופה רצופה של חדשיים או יותר, ולעניין זה לא יובאו ימי הפגרה בחשבון; או\n\n(ב)\n\nשליש או יותר מכלל ימי הישיבות שקיימה הכנסת הכנס פלוני, ואולם –\n\n(1)\n\nאם הוא סגן שר – שתי חמישיות או יותר מכלל ימי הישיבות כאמור;\n\n(2)\n\nאם הוא שר – מחצית או יותר מכלל ימי הישיבות כאמור.\n\n(3)\n\nהפר כלל מכללי האתיקה.\n\n(ב)\n\n(1)\n\nועדת האתיקה תהיה של ארבעה חברי הכנסת שימנה יושב ראש הכנסת, למשך תקופת כהונתה של אותה כנסת, בהתחשב, בין השאר, בהרכב הסיעתי של הכנסת, שניים מהם חברים בסיעות הקואליציה ושניים מהם חברים בסיעות האופוזיציה; יושב ראש הכנסת יקבע את היושב ראש של ועדת האתיקה, מבין חבריה.\n\n(1א)\n\nעל אף האמור בפסקה (1), חל שינוי בהשתייכות של חבר ועדת האתיקה לסיעה מסיעות הקואליציה או מסיעות האופוזיציה כך שאין עוד שוויון במספר חברי הועדה כאמור באותה פסקה, ישנה יושב ראש הכנסת את הרכב הוועדה כך ששניים מהחברים יהיו מסיעות הקואליציה ושניים – מסיעות האופוזיציה.\n\n(1ב)\n\nיושב ראש הכנסת רשאי למנות ממלאי מקום מסיעות הקואליציה או מסיעות האופוזיציה, לפי העניין, לחברי ועדת האתיקה, לתקופה או נושא מסוים.\n\n(2)\n\nסייגים למינוי חבר הכנסת כחבר בועדת האתיקה והוראות בדבר השעייתו מחברותו בועדה, או העברתו מכהונה בה, ייקבעו בתקנון הכנסת.\n\n(3)\n\nבסעיף קטן זה –\n\n”סיעות הקואליציה“ – הסיעות בכנסת שהן צדדים להסכים המחייבים תמיכה בממשלה;\n\n”סיעות האופוזיציה“ – הסיעות בכנסת שאינן צדדים להסכמים המחייבים תמיכה בממשלה.\n\n(ג)\n\nועדת האתיקה –\n\n(1)\n\nתקבע לעצמה את דרכי עבודתה ואת נהלי דיוניה;\n\n(2)\n\nלא תהא כפופה לדיני הראיות ותפעל בדרך הנראית לה מועילה ביותר לבירור הקובלנות שיובאו לפניה.\n\n(3)\n\nרשאית, מיוזמתה או לשאלת חבר הכנסת, לכתוב חוות דעת בעניני אתיקה.\n\n(ד)\n\nקבעה ועדת האתיקה, ברוב קולות של כל חבריה, כי חבר הכנסת עבר על הוראות סעיף קטן (א), רשאית היא להטיל עליו אחת מאלה:\n\n(1)\n\nהערה;\n\n(2)\n\nאזהרה;\n\n(3)\n\nנזיפה;\n\n(3א)\n\nנזיפה חמורה;\n\n(3ב)\n\nשלילת זכותו לקבל רשות דיבור במליאה או בועדות הכנסת, כולן או בחלקן, לתקופה שלא תעלה על עשרה ימי ישיבות של הכנסת;\n\n(3ג)\n\nהגבלות על פעילותו כחבר הכנסת, לרבות איסור הגשת הצעות חוק, הצעות לסדר היום, שאילתות וכיוצא באלה, ולמעט הגבלות בדבר הזכות להצביע, הכל כפי שתקבע הועדה ולתקופה שתקבע ובלבד שהתקופה כאמור לא תעלה על התקופה שנותרה עד לסופו של אותו כנס של הכנסת;\n\n(4)\n\nהרחקה מישיבות מליאת הכנסת או ועדות הכנסת לתקופה שלא תעלה על ששה חדשים ובלבד שחבר הכנסת יהיה רשאי להיכנס לישיבה לצורך הצבעה בלבד;\n\n(5)\n\nשלילת שכר ותשלומים אחרים עבור תקופת ההיעדרות כאמור בסעיף קטן (א)(2) או שלילת שכר ותשלומים אחרים לתקופה שלא תעלה על שנה אחת בשל כל הפרה של הוראה אחרת של [סעיף 13א](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_); לענין זה, ”תשלומים אחרים“ – תשלומים על פי [פרק ט׳ לחוק הכנסת, התשנ״ד–1994](https://he.wikisource.org/wiki/חוק_הכנסת#פרק_ט \"חוק הכנסת\"), ותשלומים מכוח [חוק גמלאות לנושאי משרה ברשויות השלטון, התשכ״ט–1969](https://he.wikisource.org/wiki/חוק_גמלאות_לנושאי_משרה_ברשויות_השלטון \"חוק גמלאות לנושאי משרה ברשויות השלטון\");\n\n(6)\n\nשלילת שכר בעד תקופה או חלק מתקופה, שלא תעלה על שבועיים, שבה הורחק חבר הכנסת לפי פסקה (4), אם מצאה, מנימוקים שיירשמו, שהתקיימו נסיבות מיוחדות של הפרה חמורה של כללי האתיקה מצד חבר הכנסת; ואולם, ועדת האתיקה לא תורה על שלילת שכר לפי פסקה זו לראשונה מחבר הכנסת אלא בהחלטה פה אחד של כל חבריה;\n\n(7)\n\nשלילת שכר בסכום שאינו עולה על 5,000 שקלים חדשים אם הטילה על חבר הכנסת עיצום מהעיצומים המפורטים בסעיף קטן זה בשל הפרת כלל מכללי האתיקה וקבעה כי –\n\n(א)\n\nבהפרת הכלל כאמור גרם חבר הכנסת לנזק לרכוש הכנסת במשכן הכנסת בכוונה לגרום לנזק כאמור, או צפה כאפשרות סבירה את קרות הנזק;\n\n(ב)\n\nשווי הנזק, כולו או חלקו, ינוכה משכרו של חבר הכנסת בדרך שתקבע.\n\n(ד1)\n\n(בוטל).\n\n(ה)\n\n(בוטל).\n\n(ה1)\n\nהפעילה ועדת האתיקה את סמכותה לפי הוראות סעיף קטן (ד) כלפי חבר הכנסת, והמשיך חבר הכנסת לעבור על הוראות סעיף קטן (א), רשאית הועדה לשוב ולדון בענינו ולהפעיל את סמכותה לפי סעיף זה, ובלבד שמסרה לו הודעה על כך מראש.\n\n(ו)\n\nבנוסף לאמור בסעיף קטן (ד)(1) עד (3א), או במקומו, רשאית ועדת האתיקה לפרסם את החלטתה, כולה או חלקה, בדרך שתורה, בציון שמו של חבר הכנסת או בלא ציון שמו; החליטה הועדה כאמור בסעיף קטן (ד)(3ב) או (5) – תפרסם את החלטתה בציון שמו של חבר הכנסת.\n\n(ז)\n\nהוראות סעיף זה יחולו גם על מי שחדל להיות חבר הכנסת. ואולם לענין סעיף קטן (א)(1א) יהיה נתון לשיפוטה של ועדת האתיקה מי שחדל מהיות חבר הכנסת אם טרם חלפה שנה מהמועד שבו חייב היה להגיש את הצהרת ההון."
        },
        {
          "depth": 2,
          "section_name": "סעיף 13ה – כללי אתיקה",
          "html_id": "calibre_link-40",
          "section_type": "סעיף",
          "content": "[13ה.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13h)\n\nכללי אתיקה [תיקון: תשמ״ח, תשנ״ז־2, תשס״א־3, תשס״ה]\n\n(א)\n\nועדת הכנסת רשאית להתקין כללי אתיקה לחברי הכנסת; כללי האתיקה שהתקינה ועדת הכנסת לפני תחילתו של [חוק חסינות חברי הכנסת, זכויותיהם וחובותיהם (תיקון מס׳ 5), התשמ״ח–1988](https://fs.knesset.gov.il/11/law/11_lsr_210647.pdf), ייראו כאילו הותקנו מכוח סעיף זה, ככל שאינם סותרים את האמור [בסעיפים 13א עד 13ד](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_).\n\n(ב)\n\nבכללי האתיקה רשאית ועדת הכנסת לקבוע, בין השאר, כי לועדת האתיקה של חברי הכנסת תהא הסמכות לדון את מי שחדל מהיות חבר הכנסת, אם הפר כלל מכללי האתיקה לחברי הכנסת, ובלבד שהקובלנה הוגשה נגדו בעת שהיה חבר הכנסת, והועדה סבורה כי יש בבירור הקובלנה ענין ציבורי.\n\nפורסמו [כללי אתיקה לחברי הכנסת](https://he.wikisource.org/wiki/כללי_אתיקה_לחברי_הכנסת \"כללי אתיקה לחברי הכנסת\") (י״פ תשמ״ד, 842)."
        },
        {
          "depth": 2,
          "section_name": "סעיף 14 – איסורים",
          "html_id": "calibre_link-41",
          "section_type": "סעיף",
          "content": "[14.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_14)\n\nאיסורים [תיקון: תשנ״ז־3, תשע״ד־2]\n\n(א)\n\nחבר הכנסת, שר וסגן שר, אסור לו להשתמש בתואר תפקידו בכל פעולה הכרוכה בעסקו או במקצועו.\n\n(ב)\n\n(בוטל).\n\n(ג)\n\nמי שהיה ראש הממשלה או שר, אסור לו, שלוש שנים לאחר תום כהונתו כראש הממשלה או כשר, להיות חבר בהנהלת חברה או איגוד אחר שקיבלו בזמן כהונתו זכיון מהמדינה.\n\n(ד)\n\nמי שהיה סגן שר, אסור לו, שלוש שנים לאחר תום כהונתו כסגן שר, להיות חבר בהנהלת חברה או איגוד אחר שקיבלו בזמן כהונתו זכיון מהמדינה באמצעות המשרד שבו הוא כיהן כסגן שר.\n\n(ה)\n\nהעובר על הוראה מהוראות סעיף זה, דינו – מאסר עד שתי שנים או קנס עד שלושת אלפים לירות או שני הענשים כאחד.\n\nראו גם [כללים למניעת ניגוד ענינים של שרים וסגני שרים](https://he.wikisource.org/wiki/כללים_למניעת_ניגוד_ענינים_של_שרים_וסגני_שרים \"כללים למניעת ניגוד ענינים של שרים וסגני שרים\") (י״פ תשס״ג, 1136)."
        },
        {
          "depth": 2,
          "section_name": "סעיף 14א – איסור הנאה מהקצבה ייחודית",
          "html_id": "calibre_link-42",
          "section_type": "סעיף",
          "content": "[14א.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_14_)\n\nאיסור הנאה מהקצבה ייחודית [תיקון: תשנ״א־2]\n\n(א)\n\nחבר הכנסת לא ישמש בתפקיד ניהולי, בין בשכר ובין שלא בשכר, במוסד, בחברה, בעמותה או בכל גוף אחר המקבל, בין במישרין ובין בעקיפין, הקצבה ייחודית.\n\n(ב)\n\nחבר הכנסת לא יקבל כסף, שווה כסף, שירות או טובת הנאה מידי גוף המקבל, במישרין או בעקיפין, הקצבה ייחודית, למעט שירות או טובת הנאה הניתנים לכלל.\n\n(ג)\n\nהוראות סעיף זה יחולו גם על בן משפחתו של חבר הכנסת או של שר שאינו חבר הכנסת: לענין זה, ”בן משפחה“ – בן זוג, אח או בן.\n\n(ד)\n\nהעובר על הוראות סעיף זה, דינו – קנס; הורשע אדם לפי סעיף זה, רשאי בית המשפט לחייבו לשלם לאוצר המדינה כל סכום שקיבל או את שווים של השירות או טובת ההנאה.\n\n(ה)\n\nלענין סעיף זה –\n\n”הקצבה ייחודית“ – הקצבה לגוף שאינו מוסד ממוסדות המדינה, הנקוב בשמו בחוק התקציב, והמהווה למעלה מרבע מתקציבו של אותו גוף.\n\n(ו)\n\nהוראות סעיף זה באות להוסיף על הוראות כל דין ולא לגרוע מהן."
        },
        {
          "depth": 2,
          "section_name": "סעיף 15 – דין שר או סגן שר שאינו חבר הכנסת",
          "html_id": "calibre_link-43",
          "section_type": "סעיף",
          "content": "[15.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_15)\n\nדין שר או סגן שר שאינו חבר הכנסת [תיקון: תשס״א, תשע״ה, תש״ף]\n\nלענין חוק זה, דין שר או סגן שר שאינו חבר הכנסת, כדין שר או סגן שר שהוא חבר הכנסת."
        },
        {
          "depth": 2,
          "section_name": "סעיף 16 – ביצוע",
          "html_id": "calibre_link-44",
          "section_type": "סעיף",
          "content": "[16.](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_16)\n\nביצוע\n\nיושב ראש הכנסת ממונה על ביצוע חוק זה.\n\n[תיקון: תשנ״ה־4]\n\n### [תוספת](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt)\n\n#### ([סעיף 13א1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#s_yp_13_1))\n\n[1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_1).\n\nרשות מקומית.\n\n[2](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_2).\n\nמועצה דתית.\n\n[3](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_3).\n\nההסתדרות הכללית החדשה.\n\n[4](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_4).\n\nההסתדרות העובדים הלאומית.\n\n[5](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_5).\n\nההסתדרות הציונית העולמית.\n\n---\n\nנתקבל בכנסת ביום כ״א בניסן תשי״א (25 ביוני 1951).\n\n* **דוד בן־גוריון**  \n  ראש הממשלה\n* **חיים ווייצמן**  \n  נשיא המדינה"
        }
      ]
    },
    {
      "depth": 1,
      "section_name": "תוספת",
      "html_id": "calibre_link-45",
      "section_type": null,
      "children": [
        {
          "depth": 2,
          "section_name": "סעיף 1 – רשות מקומית",
          "html_id": "calibre_link-48",
          "section_type": "סעיף",
          "content": "[1](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_1).\n\nרשות מקומית."
        },
        {
          "depth": 2,
          "section_name": "סעיף 2 – מועצה דתית",
          "html_id": "calibre_link-49",
          "section_type": "סעיף",
          "content": "[2](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_2).\n\nמועצה דתית."
        },
        {
          "depth": 2,
          "section_name": "סעיף 3 – ההסתדרות הכללית החדשה",
          "html_id": "calibre_link-50",
          "section_type": "סעיף",
          "content": "[3](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_3).\n\nההסתדרות הכללית החדשה."
        },
        {
          "depth": 2,
          "section_name": "סעיף 4 – ההסתדרות העובדים הלאומית",
          "html_id": "calibre_link-51",
          "section_type": "סעיף",
          "content": "[4](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_4).\n\nההסתדרות העובדים הלאומית."
        },
        {
          "depth": 2,
          "section_name": "סעיף 5 – ההסתדרות הציונית העולמית",
          "html_id": "calibre_link-52",
          "section_type": "סעיף",
          "content": "[5](https://he.wikisource.org/wiki/חוק_חסינות_חברי_הכנסת,_זכויותיהם_וחובותיהם#twspt_prt_5).\n\nההסתדרות הציונית העולמית.\n\n---\n\nנתקבל בכנסת ביום כ״א בניסן תשי״א (25 ביוני 1951).\n\n* **דוד בן־גוריון**  \n  ראש הממשלה\n* **חיים ווייצמן**  \n  נשיא המדינה"
        }
      ]
    }
  ]
}