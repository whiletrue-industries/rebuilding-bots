url,revision,מספר_מסמך,תאריך_מכתב,סוג_מסמך,סוג_הפניה,שולח,נמען,נושא_כללי,נושא_ספציפי,תקציר,המלצות_הנחיות,הערות,קישור_למקור,טקסט_מלא
https://main.knesset.gov.il/About/Departments/LDQueryResponse/test.pdf,1,,,,,,,,,,,,,יב
https://main.knesset.gov.il/About/Departments/LDQueryResponse/15.pdf,1,2025-000019,2025-01-01,מכתב תשובה,פניות ומענה לחברי הכנסת,"שגית אפיק, היועצת המשפטית לכנסת",חברת הכנסת נעמה לזימי,חברי הכנסת,"טענת ניגוד עניינים לחבר הכנסת מלביצקי ביחס להצעת חוק לשכת עורכי הדין (תיקון מס' 46 (דמי חבר), 2024)","המכתב עוסק בבחינת טענת ניגוד עניינים שהועלתה נגד חבר הכנסת מלביצקי בנוגע להצעת חוק לשכת עורכי הדין (דמי חבר), לאור הליך משמעתי שהתנהל נגדו בלשכת עורכי הדין. היועצת המשפטית לכנסת קובעת כי אין מניעה אתית לקידום ההצעה.","אין מניעה אתית לקידום הצעת החוק על ידי חבר הכנסת מלביצקי, שכן במועד קידום ההצעה לא הייתה לו הטבה חומרית אישית, והליך המשמעתי בעניינו הסתיים זמן רב לפני ההצבעה. יש להימנע מפרשנות מרחיבה מדי של כללי האתיקה.","העתק מהמכתב נשלח ליושב ראש הכנסת, יושב ראש ועדת האתיקה, חברי ועדת האתיקה, חבר הכנסת מלביצקי, יושב ראש ועדת החוקה והיועץ המשפטי לוועדת החוקה.",,"היועצת המשפטית לכנסת
(סימוכין: )2025-000019
ירושלים, 'א בטבת התשפ""ה
01 בינואר 2025
לכבוד
חברת הכנסת נעמה לזימי
שלום רב,
הנדון: טענת ניגוד עניינים לחבר הכנסת מלביצקי ביחס להצעת חוק לשכת עורכי הדין (תיקון מס'
)46 (דמי חבר), 2024–ה""פשתה
סימוכין: מכתבך מיום 24 בדצמבר 2024
בתיאום עם היועץ המשפטי לוועדת החוקה, חוק ומשפט, עו""ד גור בליי, ולאחר עדכון של חבר הכנסת
משה רוט, יושב ראש ועדת האתיקה של הכנסת, להלן התייחסותי למכתבך שבסימוכין:
.1 ראשית אבקש להפנות את תשומת ליבך לכך שבהתאם להחלטת ועדת האתיקה מיום ,20/6/2006
לוועדה שיקול דעת שלא לדון בקובלנה שהקובל פרסם את פרטיה בתקשורת, זאת על מנת למנוע
ניצול לרעה ופרסום הקובל על חשבון הנקבל. בעניינו, אף שמכתבך הופץ בתקשורת, מצאתי לנכון
להשיבך לשם הבהרת העמדה האתית בעניין ניגוד עניינים.
.2 הליך משמעתי שהתנהל בוועדת האתיקה של לשכת עורכי הדין, מחוז תל אביב, כנגד חבר הכנסת
מלביצקי הסתיים ביום 31/8/23 בהרשעה, במסגרת הסדר טיעון, בשתי עבירות של התנהגות שאינה
הולמת עורך דין והושת עליו עונש של אזהרה והוצאות משפט בסך 1,500 .ח""ש
.3 הצעת חוק לשכת עורכי הדין (תיקון מס' )46 (דמי חבר), ,2024–ה""פשתה של חבר הכנסת מלביצקי
הונחה על שולחן הכנסת לדיון מוקדם ביום 24/7/23 וההצבעה עליה בקריאה הטרומית התקיימה
.13/11/24 םויב
.4 במכתבך את טוענת כי לנוכח כלל )ב(5 לכללי האתיקה חבר הכנסת מלביצקי לא היה יכול ליזום את
הצעת החוק. כלל זה קובע כי חבר הכנסת לא ייזום דבר שיש לו בו ענין אישי ולא יהיה שותף ליוזמה
כזו. כלל 1 לכללי האתיקה לחברי הכנסת מגדירים ״ענין אישי״ אסור כ״הנאה חומרית, ישירה או
עקיפה״ של חבר הכנסת. קיומו של ניגוד עניינים במקרים קונקרטיים נבחן על פי ההשפעה שיש
לחקיקה על חבר הכנסת, מבחן גודל הקבוצה וכן עוצמת ההטבה.
.5 בעניין הנוכחי, אמנם הנחת הצעת החוק קדמה לסיום ההליך המשמעתי בעניינו של חבר הכנסת
מלביצקי, ואולם הצעת החוק לא קודמה, ואושרה בקריאה הטרומית למעלה משנה לאחר מכן, זמן
ממושך לאחר שההליך המשמעתי בעניינו הסתיים.
.6 בנקודת זמן זו כבר לא היה בהצעת החוק כדי להשפיע על חבר הכנסת או להעניק לו הטבה חומרית
כלשהי. משכך קשה לטעון כי חבר הכנסת אינו רשאי לקדם את ההצעה. פרשנות מסוג זה עלולה
הכנסת, קריית בן-גוריון, ירושלים | mishpatit@knesset.gov.il | טל' 02-6408541 | פקס: 02-6496802
להצר את צעדיהם של חברי הכנסת יתר על הנדרש ולהקשות באופן ממשי על יכולתם לקדם את
הנושאים שלשמם נבחרו לכנסת. לא זו תכלית הכלל והדבר לא מתיישב גם עם החלטות קודמות
של ועדת האתיקה.
.7 על כן, איני מוצאת מקום לקבוע כי כללי האתיקה אוסרים על קידומה של הצעת החוק.
בכבוד רב,
שגית אפיק
העתק:
חבר הכנסת אמיר אוחנה, יושב ראש הכנסת
חבר הכנסת משה רוט, יושב ראש ועדת האתיקה
חברי ועדת האתיקה
חבר הכנסת חנוך מלביצקי
חבר הכנסת שמחה רוטמן, יושב ראש ועדת החוקה, חוק ומשפט
עו""ד גור בליי, היועץ המשפטי לוועדת החוקה, חוק ומשפט
הכנסת, קריית בן-גוריון, ירושלים | mishpatit@knesset.gov.il | טל' 02-6408541 | פקס: 02-6496802"
https://main.knesset.gov.il/About/Departments/LDQueryResponse/13.pdf,1,2024-181868,2024-12-31,מכתב תשובה,פניות ומענה לחברי הכנסת,"שגית אפיק, היועצת המשפטית לכנסת","חבר הכנסת עודד פורר, חבר הכנסת ולדימיר בליאק, חברת הכנסת אפרת רייטן מרום, חבר הכנסת נאור שירי, חברת הכנסת אורית פרקש הכהן",הליך החקיקה,משמעויות אי גילוי מסמך התחייבות בין ראשי המטות של שר האוצר והשר לביטחון לאומי לכנסת,"המכתב עוסק בפניית חברי כנסת בנוגע למסמך התחייבות בין ראשי המטות של שר האוצר והשר לביטחון לאומי, ובוחן את המשמעויות המשפטיות של אי גילוי המסמך לכנסת בהתאם לחוק הממשלה והנחיות היועצת המשפטית לממשלה. המכתב מפרט את חובת השקיפות, השלכות אי הגילוי, והמלצה לשר האוצר למסור תשובות לפני ההצבעה על החוק הרלוונטי.","יש לקיים גילוי במליאת הכנסת גם ביחס לסיכומים שלא הועלו על הכתב. טרם הצבעת הכנסת בקריאה השנייה והשלישית על הצעת החוק, על שר האוצר לתת תשובות בפני הכנסת בענין זה טרם ההצבעה.","המסמך הועבר בהעתק ליו""ר הכנסת, שר האוצר, השר לביטחון לאומי, יו""ר הקואליציה, מזכיר הממשלה, היועצת המשפטית לממשלה והיועץ המשפטי למשרד האוצר.",,"היועצת המשפטית לכנסת
(סימוכין: )2024-181868
ירושלים, 'ל בכסלו התשפ""ה
31 בדצמבר 2024
לכבוד
חבר הכנסת חבר הכנסת חברת הכנסת חבר הכנסת חברת הכנסת
עודד פורר ולדימיר בליאק אפרת רייטן מרום נאור שירי אורית פרקש הכהן
שלום רב,
הנדון: פניותיכם בנוגע למסמך התחייבות בין ראשי המטות של שר האוצר והשר לבטחון לאומי
סימוכין: מכתביכם מיום 31.12.24
במכתביכם שבנדון אתם מצרפים ידיעה של יובל קרני אליה צורף צילום של מסמך בכתב-יד הנושא
כותרת ""סיכום תקציבי בין משרד בל""מ למשרד האוצר על יתרת 2024 כדלקמן:"". המסמך חתום
בידי ראשי המטות של השרים וחתימה שלישית שלא מצוין תחתיה של מי היא. בפנייתכם אלי
ביקשתם את חוות דעתי למשמעויות אי גילוי קיומו של המסמך לכנסת, ואני מתכבדת להשיבכם
כדלקמן:
.1 סעיף 1 לחוק הממשלה, 2001-א""סשתה (להלן – חוק הממשלה) קובע, בין היתר, שהסכם בכתב
שנעשה בקשר להצבעה על חוק התקציב יימסר למזכיר הכנסת על ידי הצדדים להסכם בתוך
שלושה ימים מיום החתימה ולא יאוחר 24-מ שעות לפני שתתקיים ההצבעה בכנסת. הנחיית
היועצת המשפטית לממשלה בדבר יישום הסכמים פוליטיים בעלי משמעות תקציבית שמספרה
1.1801 מרחיבה את חובת השקיפות בהקשר זה לא רק להסכם קואליציוני כמשמעותו בסעיף
1 לחוק הממשלה, אלא לכל אורך הליך החקיקה בכנסת או הבאת עניין מסויים לאישורה של
הכנסת או של ועדה מוועדות הכנסת ורואה בה תנאי הכרחי ליישום ההסכם. בהתאם לעמדת
היעוץ המשפטי לכנסת לאורך השנים, יש לקיים גילוי במליאה גם ביחס לסיכומים שלא הועלו
על הכתב. על דברים אלה עמדתי גם במכתבי מיום ,16.12.24 לחברת הכנסת מירב כהן,
וכיתבתי בהעתק את שר האוצר.
.2 תכליתו של סעיף 1 לחוק הממשלה היא מתן שקיפות לחברי הכנסת ולציבור וכן מתן זמן מספק
לחברי הכנסת לגבש את עמדתם לפני ההצבעה1. עם זאת, הסעיף לא קובע סנקציה על אי
מסירת הסכם בכתב לכנסת, אך ברור כי ההנחה והציפייה היא שגורמי הממשלה הבאים בפני
הכנסת מטעם הממשלה יעשו את הגילוי הנדרש, ודאי כשהוא מחויב על פי חוק הממשלה; זאת,
על מנת לשמור על מעמד הכנסת, כבודה וסדרי עבודתה מכוח עקרונות היסוד של השיטה. מכוח
עקרונות אלה ולאור חוק הממשלה, על הממשלה לפעול בשקיפות מלאה מול הכנסת, ודאי
1 ראו למשל בג""ץ 1635/90 יוסף ז'רז'בסקי 'נ ראש הממשלה -17ו ,'חא פ""ד )1(המ 749 .)1991(
הכנסת, קריית בן-גוריון, ירושלים | mishpatit@knesset.gov.il | טל' 02-6408541 | פקס: 02-6496802
בעניינים הקבועים במפורש בחוק הממשלה. מכל מקום, מקום בו לא נמסר לכנסת הסכם בכתב
לפי סעיף 1 לחוק הממשלה, הדבר יכול להשליך מבחינה משפטית באופנים שונים בהתאם
לנסיבות הספציפיות הן לענין מועד קיומה של ההצבעה, והן לענין משמעות התשובה שניתנה
לכנסת סמוך להצבעה. עם זאת, השאלה העובדתית בדבר קיומו של הסכם בכתב העונה על
הוראות סעיף 1 לחוק הממשלה היא שאלה שעל הממשלה וגורמיה להשיב לה.
.3 ביום 18.11.24 דנה הכנסת בקריאה הראשונה בהצעת חוק ההתייעלות הכלכלית (תיקוני
חקיקה להשגת יעדי התקציב לשנת )2025 (מיסוי רווחים לא מחולקים), 2024-ה""פשתה (להלן:
הצעת חוק רווחים לא מחולקים) ובהצעת חוק ההתייעלות הכלכלית (תיקוני חקיקה להשגת
יעדי התקציב לשנת התקציב )2025 (הקפאת שכר נושאי משרה ברשויות השלטון וברשויות
מקומיות בשנת 2025 והעלאת דמי ביטוח לאומי), .2024–ה""פשתה הצעות אלה קשורות
בתקציב המדינה לשנת ,2025 אך הקריאה הראשונה בהצעת חוק התקציב לשנת הכספים ,2025
התשפ""ה ובהצעות הנלוות לה (הצעת חוק מסגרות תקציב המדינה (הוראות מיוחדות לשנת
)2025 (תיקוני חקיקה), ;2024–ה""פשתה הצעת חוק ההתייעלות הכלכלית (תיקוני חקיקה
ליישום המדיניות הכלכלית לשנת התקציב ,)2025 ;2024–ה""פשתה והצעת חוק התוכנית
הכלכלית (תיקוני חקיקה להשגת יעדי התקציב לשנת התקציב ,)2025 )2024–ה""פשתה
התקיימה ביום .16.12.24 באותו מועד, שר האוצר נשאל שאלות שונות בקשר לקיומם של
הסכמים קואליציוניים הנוגעים לתקציב. על כל השאלות עליהן הוא נשאל, הוא השיב בשלילה.
.4 מכיוון שמדובר בשאלות עובדתיות המצויות אצל הממשלה, אני מכתבת בהעתק את שר האוצר
ואת השר לביטחון לאומי שראשי המטות שלהם חתומים על המסמך שצירפתם וכן את מזכיר
הממשלה, היועצת המשפטית לממשלה והיועץ המשפטי למשרד האוצר לקבלת התייחסותם הן
בשאלת אי הנחתו של המסמך ואי הגילוי אודותיו והן בעניין המידע אודות הסיכום התקציבי.
.5 היום צפויה להתקיים הצבעה בקריאה השניה והשלישית על הצעת חוק רווחים לא מחולקים.
מבלי לקבוע מסמרות בדבר משמעויות אי הגילוי, עמדתי היא שטרם הצבעת הכנסת בקריאה
השנייה והשלישית על הצעת החוק, על שר האוצר לתת תשובות בפני הכנסת בענין זה טרם
ההצבעה.
בכבוד רב,
שגית אפיק
העתק:
חבר הכנסת אמיר אוחנה, יושב ראש הכנסת
מר בצלאל סמוטריץ', שר האוצר
חבר הכנסת איתמר בן גביר, השר לביטחון לאומי
חבר הכנסת אופיר כץ, יושב ראש הקואליציה
מר יוסי פוקס, מזכיר הממשלה
עו""ד גלי בהרב-מיארה, היועצת המשפטית לממשלה
עו""ד אסי מסינג, היועץ המשפטי למשרד האוצר
הכנסת, קריית בן-גוריון, ירושלים | mishpatit@knesset.gov.il | טל' 02-6408541 | פקס: 02-6496802
"
https://main.knesset.gov.il/About/Departments/LDQueryResponse/36.pdf,1,2024-011519,2024-03-06,מכתב פנייה,פניות ומענה לגורמים ברשות המבצעת,"שגית אפיק, היועצת המשפטית לכנסת","עו""ד אריאל סיזל, היועץ המשפטי למשרד לביטחון לאומי",ועדות הכנסת,פיקוח פרלמנטרי של ועדות הכנסת על עבודת המשרד לביטחון לאומי,"המכתב עוסק בקשיים שמערימות היעדרות נציגי המשרד לביטחון לאומי מישיבות ועדות הכנסת, אי-מסירת מידע ואי-מענה לשאילתות, ובפגיעה ביכולת הפיקוח של הכנסת על עבודת המשרד, במיוחד בתקופת מלחמת 'חרבות ברזל'.","היועצת המשפטית לכנסת מבקשת מהיועץ המשפטי למשרד לביטחון לאומי להדגיש בפני נציגי המשרד את חשיבות ההתייצבות לדיוני ועדות הכנסת, מסירת מידע ומענה לשאילתות, לשם שמירה על תפקוד הכנסת והפיקוח הפרלמנטרי.","המסמך הופץ גם לעו""ד שרון אפק, מנהל מערך ייעוץ וחקיקה, המשנה ליועצת המשפטית לממשלה.",,"היועצת המשפטית לכנסת
(סימוכין: )2024-011519
ירושלים, כ""ו האדר א נתשפ""ד
06 במרץ 2024
לכבוד
עו""ד אריאל סיזל
היועץ המשפטי למשרד לביטחון לאומי
שלום רב,
הנדון: פיקוח פרלמנטרי של ועדות הכנסת על עבודת המשרד לביטחון לאומי
סימוכין: מכתב היועצת המשפטית לכנסת, עו""ד שגית אפיק, לשר לביטחון לאומי, חבר הכנסת איתמר בן גביר מיום ;16.7.2023 מענה רכזת לשכת השר מיום ;18.7.23 מענה היועצת המשפטית לכנסת, עו""ד שגית אפיק מיום ;14.8.23 מענה של השר לביטחון לאומי, חבר הכנסת איתמר בן גביר מיום 7.12.24 מכתב השר לביטחון לאומי, חבר הכנסת איתמר בן גביר ליושב ראש הוועדה לענייני ביקורת המדינה, חבר הכנסת מיקי לוי מיום ;8.2.24 מכתב מענה מטעמו של יושב ראש הוועדה לענייני ביקורת המדינה, חבר הכנסת מיקי לוי לשר לביטחון לאומי, חבר הכנסת איתמר בן גביר מיום ;11.2.24 מכתב יושב ראש הוועדה לענייני ביקורת המדינה, חבר הכנסת מיקי לוי ליושב ראש הכנסת, חבר הכנסת אמיר אוחנה מיום 4.3.24
בהמשך להתכתבות שבסימוכין, אני מתכבדת לפנות אלייך בנושא שבנדון:
.1 מאז פרוץ מלחמת ""חרבות ברזל"", הכנסת עובדת במתכונת מאומצת במיוחד. בכובעה כמחוקקת, הכנסת עורכת דיונים רבים להכנת חקיקה הנדרשת בשל הלחימה ומצב החירום. בנוסף, הכנסת עורכת דיוני פיקוח רבים, וזאת לאור החשיבות הגבוהה שבפיקוח פרלמנטרי אפקטיבי של הכנסת על הממשלה בשגרה ובחירום.
.2 כידוע, בשיטתנו המשטרית הממשלה מכהנת מכח אמון הכנסת, ואחד מתפקידיה החשובים של הכנסת הוא פיקוח על עבודת הרשות המבצעת. לשם מילוי תפקיד זה הוענקו לוועדות הכנסת סמכויות שונות ובכלל זה הסמכות לחייב עובד מדינה להופיע בפניהן ולמסור מידע המצוי בידיו, ואף לחייב שר להופיע בפניהן.
.3 למרות האמור, לאחרונה הוועדה לביטחון לאומי של הכנסת נתקלה במקרים של אי-התייצבות נציגי המשרד לביטחון לאומי בישיבותיה. כך, נציגי המשרד לביטחון לאומי נעדרו מדיון מעקב בוועדה לענייני ביקורת המדינה בנושא רישוי כלי ירייה והפיקוח על החזקתם, דוח שנתי ג64 שנערך ביום 12 בפברואר 2024 – 'ג באדר 'א התשפ""ד; עוד לפני הדיון, פנה השר לביטחון לאומי, חבר הכנסת איתמר בן גביר ליושב ראש הוועדה, חבר הכנסת מיקי לוי במכתב בו הודיע כי נציגי המשרד לא ישתתפו בדיון הוועדה (מכתבו מיום 8 בפברואר 2024 – כ""ט בשבט התשפ""ד); בתשובתו, יושב ראש הוועדה ביקש כי אנשי המקצוע הרלוונטיים לדיון ישלחו אליו (מכתבו מיום 8 בפברואר 2024 – 'ב באדר התשפ""ד); אף על פי זאת, הנציגים לא הגיעו כאמור ובסיכום הדיון פנה יושב ראש הוועדה אליי ואל היועצת המשפטית לממשלה בבקשה לטפל בנושא.
.4 יושב ראש הוועדה שב וזימן דיון נוסף בסוגיה ביום 4 במרץ 2024 – כ""ד באדר 'א התשפ""ד, אך נציגי המשרד גם לא התייצבו לדיון זה. בסיום הדיון, הוא פנה במכתב בנושא ליושב ראש הכנסת, חבר הכנסת אמיר אוחנה. במכתבו הוא גם ציין כי הן הוועדה והן מרכז המחקר והמידע של הכנסת מתקשים לקבל מענה לשאלות המופנות לנציגי המשרד.
הכנסת, קריית בן-גוריון, ירושלים | mishpatit@knesset.gov.il | טל' 02-6408541 | פקס: 02-6496802
.5 נציגי המשרד לביטחון לאומי גם נמנעו מלהעביר מצגת שהצגה על ידי המשטרה בסיור הוועדה המיוחדת לעובדים זרים מיום 22 ביוני 2023 - 'ג בתמוז התשפ""ג, וזאת למרות פניות חוזרות ונשנות בנושא מצד חבר הכנסת גלעד קריב, מנהלת הוועדה ומצידי – ללשכת השר בן גביר (מכתבי מהימים 16.7.2024 ומיום 12.8.2023 ומענה רכזת לשכת השר מיום ;)18.7.2023 על אף שהשר בתשובתו השיב כי התנאים להעברת המצגת יתואמו מול מנהלת הוועדה, הדבר לא בוצע בפועל (מענה השר מיום .)7.12.2023
.6 מעבר לסוגיות של התייצבות בישיבות ועדות הכנסת, יכולתה של הכנסת לקיים פיקוח אפקטיבי על עבודת הממשלה תלויה גם בקיום חובות דיווח סטטוטוריות תוך מסירת מידע מקיף ובהתאם לתקופות הדיווח הקבועות בחקיקה, כמו גם במתן מענה לחברי הכנסת העושים שימוש בכלים הפרלמנטריים הנתונים בידיהם - ובכלל זה מענה לשאילתות של משרדי הממשלה.
.7 מנתוני הכנסת עולה כי ישנן 50-כ שאילתות ישירות הממתינות עדיין לתשובת משרד הביטחון (מתוך 85-כ שהוגשו בסך הכל). מתוכן, למעלה 15-מ הממתינות למענה מעל 50 ימים; ביחס לשאילתות הרגילות, 19-כ מצויות עדיין בטיפול המשרד. מתוכן 17-כ ממתינות למענה למעלה 50-מ ימים.
.8 אין חולק כי בימים אלה מוטל על כלל משרדי הממשלה ובהם גם על המשרד לביטחון לאומי עומס רב במיוחד עקב מלחמת ""חרבות ברזל"". יחד עם זאת, שמירה על מעמדה ועל תפקודה היעיל של הכנסת היא אינטרס משותף של הכנסת, משרדי הממשלה ונציגיהם ושל הציבור כולו. היעדרותם של נציגי הרשות המבצעת מישיבות ועדות הכנסת, אי-מסירת מידע או דיווח בהתאם לחוק מקשה, ולעיתים אף מאיינת לחלוטין את יכולתן לקיים פיקוח אפקטיבי על עבודת הממשלה ופוגעת באופן חמור בעבודת הכנסת.
.9 אבקשך לעמוד על חשיבות הדברים מול נציגי משרדך.
.10 אני עומדת לרשותך לכל סיוע בענין זה ובכלל.
בכבוד רב,
שגית אפיק
העתק:
עו""ד שרון אפק, מנהל מערך ייעוץ וחקיקה, המשנה ליועצת המשפטית לממשלה
הכנסת, קריית בן-גוריון, ירושלים | mishpatit@knesset.gov.il | טל' 02-6408541 | פקס: 02-6496802"
https://main.knesset.gov.il/About/Departments/LDQueryResponse/18.6.23.pdf,1,2023-066202,2023-06-18,מכתב תשובה,פניות ומענה לחברי הכנסת,"שגית אפיק, היועצת המשפטית לכנסת",חברת הכנסת טלי גוטליב,חברי הכנסת,"המגבלות שהוטלו על פעילותה הפרלמנטרית של ח""כ טלי גוטליב מטעם סיעת הליכוד","המכתב עוסק בבחינת המגבלות שהוטלו על חברת הכנסת טלי גוטליב על ידי סיעת הליכוד ויו""ר הקואליציה, בעקבות אי-הסרת מועמדותה לוועדה לבחירת שופטים, ובוחן את חוקיותן, היקפן והשלכותיהן של מגבלות אלו על פעילותה הפרלמנטרית.","לסיעה וליו""ר הסיעה יש סמכות להחיל מגבלות על חברי הכנסת לשם אכיפת משמעת קואליציונית, אך יש לבחון את היקף המגבלות ותקופתן כדי שלא יפגעו באופן גורף וארוך טווח ביכולת חבר הכנסת למלא את תפקידו. יש להבחין בין כלים פרלמנטריים אישיים לסיעתיים, ולוודא שהמגבלות אינן עוקפות את הליך הפרישה הקבוע בחוק יסוד: הכנסת. יש לבחון את המגבלות מעת לעת ולשקול את צמצומן או הסרתן בהתאם להתנהלות חבר הכנסת.","המכתב נשלח גם לחבר הכנסת אופיר כץ, יושב ראש ועדת הכנסת ויושב ראש הקואליציה. המגבלות טרם נקבעו סופית וטרם נקצבו מועדיהן.",,"הכנסת
היועצת המשפטית לכנסת
(סימוכין: )2023-066202
ירושלים, כ""ט בסיון התשפ""ג
18 ביוני 2023
לכבוד
חברת הכנסת טלי גוטליב
נכבדתי שלום רב,
הנדון: המגבלות שהוטלו על פעילותך הפרלמנטרית מטעם סיעת הליכוד
סימוכין: מכתבך מיום 16.6.2023
במכתבך בעניין שבנדון, ציינת כי אין לראות באי-הסרת מועמדותך לכהן כנציגת הכנסת בוועדה
לבחירת שופטים הפרה של משמעת קואליציונית, ומשכך יו""ר הקואליציה, חבר הכנסת אופיר כץ, אינו
רשאי להטיל מגבלות על פעילותך הפרלמנטרית בשל כך; כמו כן ציינת, כי המגבלות שנודע לך עליהן
בתכתובת טלפונית אינן מידתיות, באופן שעוקף את הליך הפרישה הקבוע בחוק יסוד: הכנסת; וכי
המגבלות בעניינך מהוות אכיפה בררנית על ידי הסיעה.
טרם אפרט את התייחסותי לטענותייך, אציין כי לשם קבלת התמונה המלאה, ולאחר שיחתנו
הטלפונית, שוחחתי גם עם חבר הכנסת אופיר כץ, יו""ר ועדת הכנסת ויו""ר הקואליציה.
.1 לשאלת הפרת המשמעת הסיעתית או הקואליציונית על ידך: כידוע, הבחירות בישראל נערכות
בין רשימות מועמדים, כך שחבר הכנסת אינו נבחר בבחירה ישירה אלא במסגרת רשימה שמגישה
מפלגה או מספר מפלגות במשותף. המשמעת הסיעתית והסנקציות המוטלות על-ידי הסיעה או מי
מטעמה (ובמקרה דנן – על-ידי יו""ר הקואליציה) בגין הפרתה הם כלים שהשימוש בהם מקובל
בישראל כדי להרתיע חברי כנסת מפעולה בניגוד להחלטות הסיעה.
.2 במכתבך ציינת כי ""משמעת קואליציונית עניינה קשור לחקיקה ]...[ על יסוד מצע המפלגה וההסכם
הקואליציוני"". אומנם, נכון כי חבר הכנסת אינו ""נציג"" של המפלגה, אלא ""נציג של העם כולו ועליו
לפעול כנאמן הציבור"",1 אך משמעת סיעתית או קואליציונית יכולה להיות מוחלת לעיתים
בנושאים שונים לגביהם התקבלה החלטה קואליציונית בהתאם להסכם קואליציוני או החלטה
סיעתית, ואינה מוגבלת לענייני חקיקה בלבד.
.3 במקרה דנן, הבנתי מיו""ר הקואליציה כי ביום 14.6.2023 הוחלט על ידי ראשי מפלגות הקואליציה
כי כלל חברי הכנסת מסיעות הקואליציה יסירו את מועמדותם כנציגי הכנסת בוועדות המינויים
לנושאי משרה שיפוטית, כשאחת הסיבות לכך היא שבהסכם הקואליציוני עם סיעת עוצמה יהודית
הוסכם כי נציג מטעמם ישמש כנציג הקואליציה בוועדה למינוי שופטים. כמו כן, וכמתואר
במכתבך, התקבלה גם החלטה של סיעתך בעניין זה, שהתנגדת לה. מהאמור עולה שהתקבלה על
1 בג""צ 5373/94 ולנר 'נ יו""ר מפלגת העבודה
ידי סיעתך החלטה שתכליתה (בין השאר) לקיים את ההסכם הקואליציוני שנחתם עם סיעה אחרת,
והוחלט על ידי הסיעה להחיל משמעת סיעתית בעניינה של החלטה זו.
.4 באשר לאמירתך כי הזכות להיבחר כנציגת הכנסת לוועדה לבחירת שופטים היא זכות אישית:
אין חולק כי החלטה של חבר הכנסת על הגשת מועמדות לכהן כנציג הכנסת בוועדות מינויים היא
אישית ונתונה לשיקול דעתו. עמדת הייעוץ המשפטי לכנסת היא שההצבעה החשאית לנציגי הכנסת
בוועדות המינויים מאפשרת לחבר הכנסת להביע עמדה על פי מצפונו, ומכאן חשיבותה בחיזוק
מעמדה של הכנסת וחבריה.2 לפיכך, קשה להצדיק מגבלה המוטלת על חבר כנסת אך בשל השערה
כיצד נהג בהצבעתו החשאית או בשל הגשת מועמדות לכהן כנציג הכנסת בוועדות מינויים. עם זאת,
המגבלות הפרלמנטריות שיו""ר הקואליציה מבקש להטיל עלייך נובעות, לפחות בחלקן, מסירובך
לפעול בהתאם להחלטה הקואליציונית להסרת מועמדויות נציגי הקואליציה לוועדות המינויים,
זאת בשעה שכל יתר המועמדים מהקואליציה הסירו את מועמדותם. אומנם, גם הסרת המועמדות
היא פעולה אישית ולא סיעתית, אך בעניינה התקבלה החלטה קואליציונית שהוחלה עליה משמעת
סיעתית.
.5 באשר למגבלות הפרלמנטריות שיוטלו עלייך: לרשות חבר הכנסת כלים פרלמנטריים מגוונים
שמאפשרים לו לבצע את תפקידו הפרלמנטרי כנבחר ציבור וכשלוחו. חלק מכלים אלו מסורים
לשיקול דעתו של חבר הכנסת, בהיותו ""יחידה חוקתית"" עצמאית; כלים אחרים ניתנים למימוש
על ידו כחלק מקבוצת חברי כנסת במסגרת סיעתית, קואליציונית או כלל-פרלמנטרית.
.6 השימוש בכלים הפרלמנטריים הסיעתיים וחלוקת תפקידים שהוקצבו לסיעה נעשים בהתאם
להחלטת הסיעה או מי שהוסמך מטעמה, ומסור להם שיקול דעת נרחב באשר לאופן החלוקה
ולאופן השימוש בכלים אלו.
.7 הייעוץ המשפטי לכנסת, ככלל, אינו מורה לסיעה כיצד לנהל את ענייניה הפנימיים. לאורך השנים,
הטילו סיעות מגבלות שונות לתקופות קצובות על יכולתם של חברי כנסת להשתמש בכלים
פרלמנטריים מסוימים בשל הפרה של משמעת קואליציונית.
.8 עם זאת, כיוון שהכלים הפרלמנטריים נועדו לאפשר לחבר הכנסת למלא את תפקידו ונוכח
החשיבות שבשמירה על עצמאות חברי הכנסת, ראוי כי סיעה המבקשת להגביל את זכותו של אחד
מחבריה לעשות שימוש בכלי פרלמנטרי כזה או אחר תבחן מגבלה זו מזווית ראייה מקיפה ותוך
הבנה של ההשלכות המצרפיות של הטלת מספר מגבלות בו-זמנית על חבר כנסת בודד, העלולה
להביאו למצב בו היקף הכלים הפרלמנטריים העומדים לרשותו מצומצם מאוד.
.9 אכן, כפי שציינת במכתבך, הדרך הקבועה בחקיקה לצמצום רחב-היקף של הכלים הפרלמנטריים
העומדים לרשות חבר הכנסת בכנסת מכהנת היא בהליך מסודר של פרישה הקבוע בחוק-יסוד:
הכנסת ובהוראות מכוחו (אם כי יש לשים לב שלהכרזה על חבר כנסת כפורש ישנן משמעויות
מרחיקות לכת, שהן גם מעבר לכהונתו הנוכחית כחבר כנסת); לקיום הליך זה צריכים להתקיים
תנאים פרוצדורליים ומהותיים, ובהם גם אישור של ועדת הכנסת. מכל מקום, נראה כי על אף
2 על דברים דומים עמדתי גם בדיונים שנערכו ביום 15.3.2023 בוועדת החוקה, חוק ומשפט שעסקו, בין היתר, בהצעה לשינוי
אופן בחירת נציגי הכנסת לוועדות מינויים. ציינתי שם כי חוזקה של הכנסת נובע דווקא מהיכולת לייצר הסכמות שונות גם
בין שני צדדים מנוגדים שלא אחת חושבים אחרת, יכולת המבוססת גם על חשאיות ההצבעה.
2
הסמכות הרחבה הנתונה לסיעה להטיל מגבלות על חבר כנסת מטעמה, לא ניתן להשתמש בסמכות
זו כדי להטיל מגבלות באופן גורף ולאורך זמן רב יתר על המידה, באופן שלכאורה עלול לעקוף את
הליך הפרישה שנועד לשם כך.
.10 במכתבך ציינת כי המגבלות שנודע לך עליהן הן ביטול חברותך בוועדות כנסת; הגבלת קידומן של
הצעות חוק מטעמך; ושלילת זכותך לדבר בשם הסיעה במליאת הכנסת. משיחתי עם יו""ר
הקואליציה עלה כי נכון למועד זה, טרם הוחלט על היקף הזמן ועוצמת המגבלות שיוטלו עלייך.
.11 לתקופת המגבלות ולהיקפן חשיבות גבוהה בעת בחינת השפעתן על עבודת חבר הכנסת והפגיעה
בה. כך, למשל, בהתאם לחוק חסינות חברי הכנסת, זכויותיהם וחובותיהם, תשי""א- 1951 אף
כשוועדת האתיקה מטילה מגבלות על כלים פרלמנטריים, קיימת תקופת מקסימום אפשרית
להטלת המגבלות הקבועה בחוק, ואורכה שונה בהתאם למהות המגבלה.
.12 בטרם אתייחס בנפרד לכל אחת מהמגבלות שיוטלו עלייך, יודגש כי אין במגבלות אלה כדי להשפיע
על שימושך בכלים פרלמנטריים אישיים, ובכלל זה הנחת הצעות חוק על שולחן הכנסת; הצעה
דחופה לסדר-היום, הנבחנת על-ידי נשיאות הכנסת; נאומים בני דקה במליאה; דיבור במליאה
במסגרת דיון אישי; ושאילתות.
.13 לעניין שלילת זכותך לדבר בשם הסיעה במליאה, הרי שלסיעה נתונה הרשות להגביל את אפשרותך
לייצג את הסיעה במסגרת דיון סיעתי במליאת הכנסת, בהיותה כלי פרלמנטרי-סיעתי מובהק; לצד
זאת יודגש כי מגבלה זו אינה חלה על דיבור במליאה במסגרת דיון אישי, כאמור, וכן נדרש לקבוע
למגבלה זו תקופת זמן מירבית שתואמת את נסיבות העניין.
.14 לעניין המגבלה להעלאת הצעות חוק פרטיות לדיון מוקדם על ידך: העלאת הצעות חוק פרטיות
נעשית במסגרת מכסה המוקצבת לכל סיעה בהתאם לגודלה, ועל כן יש בה מימד סיעתי; עם זאת,
סעיף 99 לתקנון הכנסת מורה כי השימוש במכסה זו ייבחן על בסיס שבועי ותוך מתן האפשרות
לכל חבר כנסת להעלות את הצעות החוק הפרטיות מטעמו ""בפיזור סביר במשך המושב"". משכך,
יש לקבוע למגבלה זו תקופה שעומדת בקנה אחד עם הוראות התקנון.
.15 לעניין המגבלה על חברותך בוועדות הכנסת: תחילה, יובהר כי אין במגבלה על חברותך בוועדות
כדי להגביל את אפשרותך להעלות נושאים לסדר יום הוועדה באמצעות אישור הצעה דחופה לסדר
היום במליאה, כמו גם את השתתפותך בדיוני הוועדות, את זכות הדיבור בהן והגשת הסתייגויות
על ידך להצעות חוק. חברות בוועדות אינה זכות קנויה לחבר הכנסת והיא נעשית על פי מפתח
סיעתי, כך שמדובר בכלי פרלמנטרי בעל מאפיינים סיעתיים. עם זאת, נוכח תפקידן החשוב של
ועדות הכנסת בעבודת החקיקה והפיקוח של הכנסת, יש בהטלת מגבלה גורפת על חברות בוועדות
הכנסת ועל היכולת להצביע בה משום פגיעה ביכולתו של חבר הכנסת לממש גם את הכלים
הפרלמנטריים האישיים העומדים לרשותו, דוגמת הגשת בקשות להעלאת נושאים לסדר-יום
הוועדה יחד עם חברי וועדה נוספים.
.16 מגבלה זו נכנסת לתוקפה רק לאחר הודעתו של יו""ר ועדת הכנסת במליאה בעניין חברותך בוועדות.
להבנתי, את חברה בארבע ועדות, בהן ועדת החוקה, חוק ומשפט, ועדת העבודה והרווחה, הוועדה
לענייני ביקורת המדינה והוועדה המיוחדת לזכויות הילד; זאת נוסף על ועדות משנה נוספות בהן
3
את חברה ותפקידייך כממלאת מקום. עם הודעתו של יו""ר ועדת הכנסת במליאת הכנסת, ניתן
יהיה לעמוד על היקפה של המגבלה ומועדיה.
.17 סיכומו של דבר, לסיעה וליו""ר סיעה ישנן סמכויות להחיל מגבלות כלפי חבריה על מנת לאכוף
משמעת קואליציונית, והן חלות גם במקרה דנן. ראוי שהסיעה תיקח במכלול שיקוליה בעת קביעת
המגבלות גם את היותו של חבר הכנסת הבודד יחידה חוקתית ושלוח הציבור, כך שמגבלות אלו לא
יוחלו באופן גורף וארוך טווח יתר על המידה שעלול לסכל את יכולתו של חבר הכנסת לממש את
תפקידו, ולפיכך יש לבחון את המגבלות והיקפן מעת לעת. משסיעה הטילה מגבלות, היא רשאית
לצמצם מגבלות שהוטלו, להסירן או להחמירן; או לבחור בהליך של פרישה הקבוע בחוק יסוד:
הכנסת, ככל שהתנאים הקבועים לגביו מתקיימים, והכל בהתאם לנסיבות ולהתנהלות חבר הכנסת
כלפיה.
.18 השאלה אם המגבלות על הכלים הפרלמנטריים שיוטלו עלייך גורפות באופן שחוצה את הגבול
תלויה באופן יישומן ובתקופה שתיקבע להן על ידי יו""ר הקואליציה (המשמש גם כיו""ר ועדת
הכנסת), שבמהלכה ובתומה תבחן הסיעה את התנהלותך ויו""ר הקואליציה יוכל להחליט בדבר
המשך החלתן עלייך בסייגים כמפורט לעיל ביחס לכל מגבלה.
.19 לסיום, ביקשת לראות במכתבך פנייה למיצוי הליכים טרם הגשת עתירה לבג""ץ. דומני כי אין מקום
בעת הזו לעתירה בעניין זה נוכח העובדה שהמגבלות הפרלמנטריות טרם נקבעו וטרם נקצבו
מועדיהן.
בכבוד רב,
שגית אפיק
העתק:
חבר הכנסת אופיר כץ, יושב ראש ועדת הכנסת ויושב ראש הקואליציה
4"
https://main.knesset.gov.il/About/Departments/LDQueryResponse/LegQA12122022.pdf,1,2022-133411,2022-12-12,מכתב תשובה,פניות ומענה לחברי הכנסת,"שגית אפיק, היועצת המשפטית לכנסת","חבר הכנסת בועז טופורובסקי, יושב ראש סיעת יש עתיד",מליאת הכנסת,"מינוי יושב ראש כנסת ""זמני""","המכתב עוסק בשאלת האפשרות למנות יושב ראש כנסת ""זמני"" ומבהיר כי לפי חוק-יסוד: הכנסת ותקנון הכנסת, אין מוסד של יושב ראש כנסת זמני. יושב ראש הכנסת נבחר לכל תקופת כהונתה של הכנסת, והחלפתו אפשרית רק במקרים חריגים.","אין מוסד של יושב ראש כנסת זמני; יושב ראש הכנסת נבחר לכל תקופת כהונתה של הכנסת, והחלפתו אפשרית רק אם התפטר, נפטר, נבצר ממנו למלא את תפקידו או הועבר מכהונתו בהחלטה מיוחדת.",המכתב מתייחס לבחירת יושב ראש הכנסת ה-25 ומבהיר את ההליך והמשמעויות המשפטיות.,,"הכנסת
היועצת המשפטית לכנסת
(סימוכין: )2022-133411
ירושלים, י""ח בכסלו התשפ""ג
12 בדצמבר 2022
לכבוד
חבר הכנסת בועז טופורובסקי
יושב ראש סיעת יש עתיד
נכבדי שלום רב,
הנדון: מכתבך מיום 12.12.2022 בנושא מינוי יושב ראש כנסת ""זמני""
בתשובה למכתבך שבנדון, ובהמשך למכתבי לכלל החברי הכנסת מאתמול בעניין בחירת יושב ראש הכנסת, אני
מתכבדת להשיב לך, כדלקמן:
.1 סעיף )א(20 לחוק-יסוד: הכנסת קובע:
""הכנסת תבחר מבין חבריה יושב ראש וסגנים ליושב ראש. עד לבחירת יושב ראש
הכנסת, ימשיך לכהן בתפקידו יושב ראש הכנסת היוצאת אם שב ונבחר כחבר הכנסת,
ואם לא שב ונבחר – יכהן הוותיק שבחברי הכנסת, שאינו ראש הממשלה, שר או סגן
שר, כיושב ראש הכנסת בפועל. בסעיף זה, ""ותיק"" – מי שתקופת כהונתו בכנסת היא
הארוכה ביותר, ברציפות או שלא ברציפות, ומבין בעלי ותק שווה – המבוגר שבהם.""
.2 כמצוין במכתבי מאתמול, בחירת יושב ראש הכנסת הנה אחת ההחלטות המשמעותיות הראשונות שמקבלת
כנסת בתקופת חייה הראשונה, לאחר כינוסה. סעיף 2 לתקנון הכנסת קובע את אופן ההצבעה על בחירת
יושב ראש ואת המועד האחרון לבחירתו ""לא יאוחר מהמועד שבו כונסה הכנסת לצורך כינון
הממשלה,"".1
.3 בהתאם, בכנסות 1-ה עד ,10-ה ,12-ה ,13 20 21-ו נבחר יושב ראש הכנסת כבר בישיבת הפתיחה של הכנסת.
בכנסות ,15-ה ,17 ,19 23 (בבחירת חבר הכנסת יריב לוין) ובכנסת 24-ה נבחר היושב ראש במועד כינון
הממשלה. ביתר הכנסות הוא נבחר במועד שבין ישיבת הפתיחה לכינון הממשלה (בכנסת 11-ה – כחודש
לאחר השבעת הכנסת; בכנסת 14-ה – כשבוע לאחר השבעת הכנסת; בכנסת 16-ה – יומיים לאחר השבעת
הכנסת; בכנסת 18-ה – 6 ימים לאחר השבעת הכנסת; ובכנסת 23-ה (בבחירת חבר הכנסת בני גנץ) – עשרה
ימים לאחר השבעת הכנסת).
.4 עוד נקבע בסעיף 2 לתקנון כי יושב ראש הכנסת נבחר ""לכל תקופת כהונתה של הכנסת; ""זאת, להבדיל
מהסגנים שלגביהם נקבע שהכנסת יכולה לבחור אותם גם לתקופות כהונה קצרות יותר. ומכאן אתה למד
שלא חוק היסוד ולא תקנון הכנסת מכירים או קובעים מעמד של ""יושב ראש כנסת זמני"".
1 להרחבה בעניין ראה מכתבי לחברי הכנסת מיום .11.12.2022
.5 יושב הראש שתקופת כהונתו מוגבלת לתקופת הביניים שעד לבחירתו של יושב ראש כנסת קבוע הוא מי
שמכהן מכח עקרון הרציפות, או ותיק חברי הכנסת, לפי העניין, לפי סעיף )א(20 לחוק היסוד. ביחס אליו
הפסיקה קבעה שהוא ""מחזיק בתפקיד זה ""כפיקדון זמני"" עד לבחירת יו""ר קבוע לכנסת"" (בג""ץ 2144/20
התנועה למען איכות השלטון בישראל 'נ יושב ראש הכנסת).
.6 לעומת זאת, משבחרה הכנסת, בהליך המתואר בסעיף 2 לתקנון הכנסת את יושב ראשה הקבוע הרי שכאמור
הוא נבחר למלוא תקופת כהונתה של הכנסת והשימוש בסמכויותיו אינו מצומצם או מוגבל כאמור לעיל.
.7 מכיוון שיושב ראש כנסת נבחר לכל תקופת כהונתה של הכנסת כאמור, הרי שבחירת יושב ראש כנסת אחר
בתקופת כהונתה של אותה הכנסת אפשרית רק אם יושב ראש הכנסת הנבחר התפטר, נפטר, נקבע שמטעמי
בריאות נבצר ממנו דרך קבע למלא את תפקידו, או הועבר מכהונתו (בהחלטה של שלושה רבעים מחברי
הכנסת, בהתאם לסעיף 8 לחוק הכנסת, התשנ""ד- .)1994
.8 לסיכום אם כן, ובהתייחס לבחירת יושב ראש הכנסת 25-ה שנקבעה על סדר היום להיום – על אף הפרסומים
בתקשורת, כמצוין במכתבך, מדובר בבחירה של יושב ראש כנסת לכל תקופת הכהונה עם סמכויות של יושב
ראש הכנסת לכל ענין ודבר. ומכאן שגם הליך בחירתו הוא כאמור בסעיף 2 לתקנון הכנסת. משאין מוסד
של ""יושב ראש זמני"" כאמור, מובן מאליו כי אין גם הליך להחלפתו ולהבדיל מחובתו של יושב ראש שמכהן
מכח רציפות לאפשר בחירתו של יושב ראש חדש לכנסת לאחר כינוסה של כנסת חדשה, אין ליושב ראש
שנבחר על ידי הכנסת חובה כאמור.
בכבוד רב,
שגית אפיק"
