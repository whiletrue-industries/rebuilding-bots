{
  "metadata": {
    "input_file": "https://he.wikisource.org/wiki/%D7%97%D7%95%D7%A7_%D7%9E%D7%A9%D7%9B%D7%9F_%D7%94%D7%9B%D7%A0%D7%A1%D7%AA,_%D7%A8%D7%97%D7%91%D7%AA%D7%95_%D7%95%D7%9E%D7%A9%D7%9E%D7%A8_%D7%94%D7%9B%D7%A0%D7%A1%D7%AA",
    "document_name": "חוק_משכן_הכנסת,_רחבתו_ומשמר_הכנסת",
    "environment": "staging",
    "model": "gpt-4.1",
    "max_tokens": null,
    "total_items": 60,
    "structure_type": "nested_hierarchy",
    "mark_type": "סעיף"
  },
  "structure": [
    {
      "depth": 1,
      "section_name": "תוכן עניינים",
      "html_id": null,
      "section_type": "תוכן עניינים",
      "children": []
    },
    {
      "depth": 1,
      "section_name": "פרק א׳: פרשנות",
      "html_id": "פרק_א",
      "section_type": "פרק",
      "children": [
        {
          "depth": 2,
          "section_name": "סעיף 1",
          "html_id": "סעיף_1",
          "section_type": "סעיף",
          "children": [],
          "content": "[1.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_1)\n\nהגדרות [תיקון: תשס״ד]\n\nבחוק זה –\n\n”משכן הכנסת“ – הבנין שיוחד לכנסת;\n\n”רחבת הכנסת“ – השטח שמסביב למשכן הכנסת ושגבולותיו מסומנים בקו עבה במפה הניתנת [בתוספת לחוק זה](https://he.wikisource.org/wiki/חוק_משכן_הכנסת,_רחבתו_ומשמר_הכנסת#תוספת), לרבות הבנינים והכבישים שבאותו שטח;\n\n”אדם מוסמך“ – כל אחד מאלה:\n\n(1)\n\nאיש משמר הכנסת;\n\n(2)\n\nסדרן;\n\n(3)\n\nמוסמך לערוך חיפוש;\n\n(4)\n\nמוסמך לדרוש הזדהות;\n\n”איש משמר הכנסת“ – אדם שהתמנה לשמור על הביטחון והסדר במשכן הכנסת וברחבה;\n\n”סדרן“ – אדם שהתמנה לשמור על קיום הסדר במשכן הכנסת וברחבה, ולתת שירותים לחברי הכנסת ולבאי משכן הכנסת לפי הוראות יושב ראש הכנסת;\n\n”מוסמך לערוך חיפוש“ – איש משמר הכנסת, סדרן או מי שהוסמך לכך על ידי יושב ראש הכנסת, לאחר שעבר הכשרה מקצועית מתאימה שקבע קצין הכנסת, ובלבד שאין מניעה למינויו מטעמים של שלום הציבור, לרבות עברו הפלילי;\n\n”מוסמך לדרוש הזדהות“ – מי שהוסמך על ידי קצין הכנסת לדרוש הזדהות והצגת מסמכים, לאחר שעבר הכשרה מקצועית מתאימה ובלבד שאין מניעה למינויו מטעמים של שלום הציבור, לרבות עברו הפלילי;\n\n”חפץ אסור“ – כל אחד מאלה:\n\n(1)\n\nכלי יריה – כהגדרתו [בחוק כלי היריה, התש״ט–1949](https://he.wikisource.org/wiki/חוק_כלי_היריה \"חוק כלי היריה\");\n\n(2)\n\nחומר נפץ – כהגדרתו [בחוק חומרי נפץ, התשי״ד–1954](https://he.wikisource.org/wiki/חוק_חומרי_נפץ \"חוק חומרי נפץ\");\n\n(3)\n\nסכין או אולר – כהגדרתם [בסעיף 184 לחוק העונשין, התשל״ז–1977](https://he.wikisource.org/wiki/חוק_העונשין#סעיף_184 \"חוק העונשין\"), וכל נשק קר אחר;\n\n(4)\n\nחומר מסוכן – כהגדרתו [בחוק החומרים המסוכנים, התשנ״ג–1993](https://he.wikisource.org/wiki/חוק_החומרים_המסוכנים \"חוק החומרים המסוכנים\");\n\n(5)\n\nחפץ שהחזקתו או השימוש בו מהווה עבירה;\n\n(6)\n\nכל חפץ, לרבות בעל חיים, למעט כלב נחיה אשר לדעת קצין הכנסת או מי שהוא הסמיכו לכך, יש בו או בשימוש בו כדי לפגוע בשלום הציבור, בבטיחות או בסדר במשכן הכנסת, ברחבה או במתחם נוסף, והודעה על כך נמסרה למחזיק בו;\n\n”כלב נחיה“ – כהגדרתו [בחוק איסור הפליית עיוורים המלווים בכלבי נחיה, התשנ״ג–1993](https://he.wikisource.org/wiki/חוק_איסור_הפליית_עיוורים_המלווים_בכלבי_נחיה \"חוק איסור הפליית עיוורים המלווים בכלבי נחיה\");\n\n”מתחם נוסף“ – מקום הנמצא מחוץ למשכן הכנסת או רחבתו, לרבות באזור כהגדרתו [בחוק להארכת תוקפן של תקנות שעת חירום (יהודה והשומרון וחבל עזה – שיפוט בעבירות ועזרה משפטית), התשל״ח–1977](https://he.wikisource.org/wiki/תקנות_שעת_חירום_(יהודה_והשומרון_וחבל_עזה_–_שיפוט_בעבירות_ועזרה_משפטית) \"תקנות שעת חירום (יהודה והשומרון וחבל עזה – שיפוט בעבירות ועזרה משפטית)\"), שתחומו הוגדר על ידי יושב ראש הכנסת כאמור [בסעיף 15א](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_15א), בעת שמתקיימים בו ישיבה של הכנסת או של ועדה מועדותיה או אירוע מטעם הכנסת."
        }
      ]
    },
    {
      "depth": 1,
      "section_name": "פרק ב׳: חסינות משכן הכנסת והרחבה וקיום הסדר בהם",
      "html_id": "פרק_ב",
      "section_type": "פרק",
      "children": [
        {
          "depth": 2,
          "section_name": "סעיף 2",
          "html_id": "סעיף_2",
          "section_type": "סעיף",
          "children": [],
          "content": "[2.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_2)\n\nהוראות יושב־ראש הכנסת\n\nיושב ראש הכנסת רשאי לתת כל הוראה ולנקוט כל אמצעי הנראים לו דרושים לקיום הסדר והבטחון במשכן הכנסת וברחבה."
        },
        {
          "depth": 2,
          "section_name": "סעיף 3",
          "html_id": "סעיף_3",
          "section_type": "סעיף",
          "children": [],
          "content": "[3.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_3)\n\nכניסה לכנסת [תיקון: תשמ״ז, תשנ״ו, תשע״ו]\n\n(א)\n\nיושב־ראש הכנסת, לאחר התייעצות עם הסגנים, רשאי לקבוע שטחים בתוך משכן הכנסת והרחבה שהכניסה אליהם מותרת ושטחים האסורים בכניסה.\n\nפורסמו [תקנות משכן הכנסת ורחבתו (שטחים מותרים ואסורים בכניסה), התשכ״ח–1968](https://he.wikisource.org/wiki/תקנות_משכן_הכנסת_ורחבתו_(שטחים_מותרים_ואסורים_בכניסה) \"תקנות משכן הכנסת ורחבתו (שטחים מותרים ואסורים בכניסה)\").\n\n(ב)\n\nאדם רשאי להיכנס לשטח במשכן הכנסת או ברחבה שהכניסה אליו נאסרה לפי סעיף קטן (א) אם יש בידו היתר שניתן מאת יושב־ראש הכנסת או מטעמו, ויושב־ראש הכנסת רשאי לתת היתרים מסוגים שונים, בין כלליים ובין מיוחדים.\n\n(ג)\n\nיושב ראש הכנסת או מי שהוא הסמיך לענין היתרים לפי סעיף קטן (ב) רשאי להביא בחשבון את עברו הפלילי של מבקש ההיתר לגבי עבירות לפי –\n\n(1)\n\n[פרק ז׳](https://he.wikisource.org/wiki/חוק_העונשין#פרק_ז \"חוק העונשין\"), [סימנים א׳](https://he.wikisource.org/wiki/חוק_העונשין#פרק_ח_סימן_א \"חוק העונשין\"), [א׳1](https://he.wikisource.org/wiki/חוק_העונשין#פרק_ח_סימן_א1 \"חוק העונשין\"), [ב׳](https://he.wikisource.org/wiki/חוק_העונשין#פרק_ח_סימן_ב \"חוק העונשין\"), [ז׳](https://he.wikisource.org/wiki/חוק_העונשין#פרק_ח_סימן_ז \"חוק העונשין\") [ו־ט׳ לפרק ח׳](https://he.wikisource.org/wiki/חוק_העונשין#פרק_ח_סימן_ט \"חוק העונשין\"), [סימן ג׳ לפרק ט׳](https://he.wikisource.org/wiki/חוק_העונשין#פרק_ט_סימן_ג \"חוק העונשין\") [וסימנים א׳](https://he.wikisource.org/wiki/חוק_העונשין#פרק_י_סימן_א \"חוק העונשין\"), [ד׳](https://he.wikisource.org/wiki/חוק_העונשין#פרק_י_סימן_ד \"חוק העונשין\"), [ה׳](https://he.wikisource.org/wiki/חוק_העונשין#פרק_י_סימן_ה \"חוק העונשין\"), [ז׳](https://he.wikisource.org/wiki/חוק_העונשין#פרק_י_סימן_ז \"חוק העונשין\"), [ו־ח׳ לפרק י׳ של חוק העונשין, התשל״ז–1977](https://he.wikisource.org/wiki/חוק_העונשין#פרק_י_סימן_ח \"חוק העונשין\");\n\n(2)\n\n[תקנות ההגנה (שעת חירום), 1945](https://he.wikisource.org/wiki/תקנות_ההגנה_(שעת_חירום) \"תקנות ההגנה (שעת חירום)\");\n\n(3)\n\n[פקודת מניעת טרור, התש״ח–1948](https://he.wikisource.org/wiki/פקודת_מניעת_טרור \"פקודת מניעת טרור\");\n\n(4)\n\n[חוק למניעת הסתננות (עבירות ושיפוט), התשי״ד–1954](https://he.wikisource.org/wiki/חוק_למניעת_הסתננות_(עבירות_ושיפוט) \"חוק למניעת הסתננות (עבירות ושיפוט)\");\n\n(5)\n\n[חוק המאבק בטרור, התשע״ו–2016](https://he.wikisource.org/wiki/חוק_המאבק_בטרור \"חוק המאבק בטרור\"), וכן עבירות לפי חיקוק אחר שהן מעשה טרור כהגדרתו [בחוק האמור](https://he.wikisource.org/wiki/חוק_המאבק_בטרור \"חוק המאבק בטרור\")."
        },
        {
          "depth": 2,
          "section_name": "סעיף 4",
          "html_id": "סעיף_4",
          "section_type": "סעיף",
          "children": [],
          "content": "[4.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_4)\n\nייחוד אולם ישיבות הכנסת\n\nלא ייכנס אדם לאולם ישיבות המליאה בשעות עבודתה אלא על פי היתר מיוחד מאת יושב־ראש הכנסת או מטעמו, ובהתאם להוראות ההיתר."
        },
        {
          "depth": 2,
          "section_name": "סעיף 5",
          "html_id": "סעיף_5",
          "section_type": "סעיף",
          "children": [],
          "content": "[5.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_5)\n\nאיסור לשאת חפץ אסור [תיקון: תשס״ד]\n\nלא יכניס אדם חפץ אסור ולא יחזיקנו בתוך משכן הכנסת או ברחבה אלא בהיתר מאת יושב־ראש הכנסת."
        },
        {
          "depth": 2,
          "section_name": "סעיף 6",
          "html_id": "סעיף_6",
          "section_type": "סעיף",
          "children": [],
          "content": "[6.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_6)\n\nפעולה שעובד ציבורי אינו רשאי לבצעה [תיקון: תשס״ד]\n\nכל אדם או גוף הממלא תפקיד על פי דין (בסעיף זה – עובד הציבור) אינו רשאי לעשות במשכן הכנסת או ברחבה כל פעולה שהוא חייב או רשאי לבצעה במילוי תפקידו, אלא בהיתר מאת יושב־ראש הכנסת, והעובדה שעובד הציבור פעל כאמור לפי הוראות הממונה עליו לא תשמש לו הגנה."
        },
        {
          "depth": 2,
          "section_name": "סעיף 7",
          "html_id": "סעיף_7",
          "section_type": "סעיף",
          "children": [],
          "content": "[7.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7)\n\nהסדר במשכן הכנסת וברחבה\n\n(א)\n\nלא ינהג אדם במשכן הכנסת או ברחבה בדרך או בצורה שיש בה כדי להפריע לעבודה התקינה בכנסת או להפריע לבאי משכן הכנסת.\n\n(ב)\n\nבמשכן הכנסת וברחבה לא תיערך כל אסיפה וכל תהלוכה אלא בהיתר, בין כללי ובין מיוחד, מאת יושב־ראש הכנסת.\n\n(ג)\n\nבמשכן הכנסת וברחבה לא יעמיד אדם שלט, מודעה או כרזה אלא בהיתר מאת יושב־ראש הכנסת.\n\n(ד)\n\nבסעיף זה –\n\n”אסיפה“ – עשרה אנשים או יותר שנאספו לפעול במשותף;\n\n”תהלוכה“ – עשרה אנשים או יותר ההולכים יחד, או מתקהלים לשם הליכה יחד, ממקום למקום לשם מטרה משותפת, בין שהסתדרו בסך ובין שלא הסתדרו כך.\n\n[תיקון: תשס״ד]"
        }
      ]
    },
    {
      "depth": 1,
      "section_name": "פרק ג׳: הבטחת החסינות והסדר במשכן הכנסת, ברחבה ובמתחם נוסף",
      "html_id": "פרק_ג",
      "section_type": "פרק",
      "children": [
        {
          "depth": 2,
          "section_name": "סעיף 8",
          "html_id": "סעיף_8",
          "section_type": "סעיף",
          "children": [],
          "content": "[8.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_8)\n\nקצין הכנסת [תיקון: תשס״ד, תשנ״ה, תשנ״ז]\n\n(א)\n\nיושב־ראש הכנסת, בהתייעצות עם הסגנים ובאישורה של ועדת הכנסת, ימנה את קצין הכנסת.\n\n(ב)\n\nקצין הכנסת יהיה ממונה על שמירת הביטחון ועל קיום הסדר במשכן הכנסת וברחבה, על אבטחת מידע מסווג של הכנסת או מידע מסווג המצוי ברשותה, ובקשר לכל אלה על אכיפת הוראות חוק זה והוראות שניתנו לפיו.\n\n(ג)\n\nלקצין הכנסת יהיו כל הסמכויות הדרושות לו לביצוע תפקידיו ולשם כך נתונות לו גם הסמכויות הנתונות בכל דין אחר למפקד משטרת מחוז.\n\n(ג1)\n\nקצין הכנסת יכהן גם כמפקד משמר הכנסת.\n\n(ד)\n\nקצין הכנסת יהיה אחראי לפני יושב־ראש הכנסת למילוי תפקידו לפי חוק זה.\n\n(ה)\n\nבהעדרו של קצין הכנסת יהיו לסגן מפקד משמר הכנסת סמכויות קצין הכנסת."
        },
        {
          "depth": 2,
          "section_name": "סעיף 9",
          "html_id": "סעיף_9",
          "section_type": "סעיף",
          "children": [],
          "content": "[9.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_9)\n\nקצין הכנסת, מפקד הסדרנים ואנשי משמר הכנסת [תיקון: תשנ״ה, תשס״ד]\n\n(א)\n\nקצין הכנסת יפקד על הסדרנים ועל אנשי משמר הכנסת.\n\n(ב)\n\n(בוטל)."
        },
        {
          "depth": 2,
          "section_name": "סעיף 10",
          "html_id": "סעיף_10",
          "section_type": "סעיף",
          "children": [],
          "content": "[10.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_10)\n\nהוראות סדרן ואיש משמר הכנסת [תיקון: תשנ״ה]\n\nסדרן או איש משמר הכנסת רשאים להורות לכל אדם לעשות מעשה או להימנע מעשותו כדי למלא אחר הוראות חוק זה או הוראות שניתנו לפיו."
        },
        {
          "depth": 2,
          "section_name": "סעיף 11",
          "html_id": "סעיף_11",
          "section_type": "סעיף",
          "children": [],
          "content": "[11.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_11)\n\nהרחקת משיג גבול [תיקון: תשנ״ה]\n\nסדרן או איש משמר הכנסת רשאים להרחיק ממשכן הכנסת ומהרחבה כל אדם שנכנס, או מתכוון להיכנס, למשכן הכנסת או לרחבה ללא היתר."
        },
        {
          "depth": 2,
          "section_name": "סעיף 12",
          "html_id": "סעיף_12",
          "section_type": "סעיף",
          "children": [],
          "content": "[12.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12)\n\nהרחקת מפר הוראות [תיקון: תשס״ד]\n\nקצין הכנסת, איש משמר הכנסת או סדרן רשאים להרחיק אדם ממשכן הכנסת והרחבה אם לא ציית להוראות שניתנו כדין, או הפר את הסדר במשכן או ברחבה, או שקיים יסוד סביר לחשוד שהוא עלול להפר את הסדר בהם, או שנכנס למקום שהכניסה אליו לא הותרה לו."
        },
        {
          "depth": 2,
          "section_name": "סעיף 12א",
          "html_id": "סעיף_12א",
          "section_type": "סעיף",
          "children": [],
          "content": "[12א.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12א)\n\nסמכות לדרוש הזדהות והצגת מסמכים [תיקון: תשס״ד]\n\nאדם מוסמך רשאי לדרוש מכל מי שמבקש להיכנס למשכן הכנסת או לרחבה או הנמצא בהם, למסור לו את שמו ומענו ולהציג לפניו תעודת זהות או תעודה רשמית אחרת המעידה על זהותו, וכן היתר כניסה לפי הוראות חוק זה."
        },
        {
          "depth": 2,
          "section_name": "סעיף 12ב",
          "html_id": "סעיף_12ב",
          "section_type": "סעיף",
          "children": [],
          "content": "[12ב.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12ב)\n\nסמכות עיכוב [תיקון: תשס״ד]\n\nהיה לאיש משמר הכנסת או לסדרן יסוד סביר לחשד כי אדם עבר עבירה במשכן הכנסת או ברחבה, או כי הוא עומד לעבור בהם עבירה העלולה לסכן את שלומו או ביטחונו של אדם, או את שלום הציבור, את הסדר הציבורי, או את ביטחון המדינה, רשאי הוא לעכבו ולדרוש ממנו להילוות עמו לתחנת המשטרה או למסור אותו לידי שוטר; על עיכוב כאמור יחולו הוראות [סעיפים 72 עד 74 לחוק סדר הדין הפלילי (סמכויות אכיפה – מעצרים), התשנ״ו–1996](https://he.wikisource.org/wiki/חוק_סדר_הדין_הפלילי_(סמכויות_אכיפה_–_מעצרים)#סעיף_72 \"חוק סדר הדין הפלילי (סמכויות אכיפה – מעצרים)\") (להלן – חוק המעצרים), בשינויים המחויבים."
        },
        {
          "depth": 2,
          "section_name": "סעיף 13",
          "html_id": "סעיף_13",
          "section_type": "סעיף",
          "children": [],
          "content": "[13.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_13)\n\nסמכות מעצר [תיקון: תשנ״ה, תשס״ד]\n\n(א)\n\nלא ציית אדם להוראות שניתנו על פי סמכויות העיכוב האמורות [בסעיף 12ב](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12ב) או הפריע לאיש משמר הכנסת או לסדרן להשתמש בסמכויות העיכוב, רשאי איש משמר הכנסת לעצרו ולמסור אותו לידי שוטר, בהקדם האפשרי, אך לא יאוחר מארבע שעות לאחר שנעצר.\n\n(ב)\n\nהוראות [סעיפים 24 עד 26 לחוק המעצרים](https://he.wikisource.org/wiki/חוק_סדר_הדין_הפלילי_(סמכויות_אכיפה_–_מעצרים)#סעיף_24 \"חוק סדר הדין הפלילי (סמכויות אכיפה – מעצרים)\") יחולו על מבצע מעצר לפי הוראות סעיף זה, בשינויים המחויבים."
        },
        {
          "depth": 2,
          "section_name": "סעיף 14",
          "html_id": "סעיף_14",
          "section_type": "סעיף",
          "children": [],
          "content": "[14.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14)\n\nסמכות חיפוש [תיקון: תשנ״ה, תשס״ד]\n\n(א)\n\nבסעיף זה –\n\n”חיפוש“ – חיפוש בלא צו של שופט;\n\n”חיפוש על גוף“ – חיפוש על פני גופו של אדם, בבגדיו או בכליו.\n\n(ב)\n\nלשם שמירה על ביטחון המדינה, על הסדר הציבורי, או על שלומו או ביטחונו של אדם או של הציבור, רשאי המוסמך לערוך חיפוש, במסגרת מילוי תפקידו, לערוך חיפוש על גוף, בכלי רכב, במטען או בטובין אחרים, לפי הענין, בכל אחד מאלה:\n\n(1)\n\nבעת כניסתם למשכן הכנסת או לרחבה;\n\n(2)\n\nבעת הימצאם במשכן הכנסת או ברחבה, אם היה לו חשד שאדם מחזיק בהם חפץ אסור או דבר שנלקח שלא כדין ממשכן הכנסת או מהרחבה, או שחפץ אסור או דבר כאמור נמצא בכלי הרכב, במטען או בטובין האחרים.\n\n(ג)\n\nחיפוש על גוף הכרוך במגע גופני, ייערך על ידי בן מינו של האדם, אלא אם כן לא ניתן לעשות כן בנסיבות הענין ויש בדחיית החיפוש סיכון בלתי סביר לביטחון הציבור."
        },
        {
          "depth": 2,
          "section_name": "סעיף 14א",
          "html_id": "סעיף_14א",
          "section_type": "סעיף",
          "children": [],
          "content": "[14א.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14א)\n\nסמכות לדרוש הפקדת חפצים [תיקון: תשס״ד]\n\nהמוסמך לערוך חיפוש רשאי לדרוש שחפץ אסור יופקד במקום שיורה עליו, כל עוד נושאו נמצא במשכן הכנסת או ברחבה."
        },
        {
          "depth": 2,
          "section_name": "סעיף 14ב",
          "html_id": "סעיף_14ב",
          "section_type": "סעיף",
          "children": [],
          "content": "[14ב.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14ב)\n\nסמכות תפיסה [תיקון: תשס״ד]\n\n(א)\n\nהמוסמך לערוך חיפוש רשאי לתפוס חפץ אסור שלא הופקד כאמור [בסעיף 14א](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14א), או כל חפץ שיש לו יסוד סביר להניח כי הוא עשוי לשמש ראיה בהליך משפטי בשל עבירה.\n\n(ב)\n\nמי שביצע תפיסת חפצים לפי סעיף קטן (א) יערוך רשימה שלהם, והוא רשאי להעבירם ידי המשטרה או להחזירם לאדם שממנו נתפסו."
        },
        {
          "depth": 2,
          "section_name": "סעיף 14ג",
          "html_id": "סעיף_14ג",
          "section_type": "סעיף",
          "children": [],
          "content": "[14ג.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14ג)\n\nסמכויות נלוות [תיקון: תשס״ד]\n\n(א)\n\nסירב אדם לדרישת הזדהות, לדרישת הפקדת חפץ, לחיפוש או לתפיסה לפי הוראות חוק זה, רשאי מי שמוסמך להפעיל את הסמכויות האמורות, לפעול בדרכים אלה:\n\n(1)\n\nלמנוע מאותו אדם כניסה למשכן הכנסת או לרחבה או למנוע את הכנסתם של כלי רכב, מטען או טובין אחרים, למשכן הכנסת או לרחבה, הכל לפי הענין; הוראות [סעיף 12ב](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12ב) יחולו על פעולה לפי פסקה זו;\n\n(2)\n\nלהוציא ממשכן הכנסת או מהרחבה את האדם, כלי הרכב, המטען או הטובין האחרים, הכל לפי הענין.\n\n(ב)\n\nאין בהפעלת הסמכויות לפי סעיף קטן (א) כדי לגרוע מהסמכות לבצע את החיפוש או התפיסה על אף הסירוב, או משאר הסמכויות לפי חוק זה."
        },
        {
          "depth": 2,
          "section_name": "סעיף 15",
          "html_id": "סעיף_15",
          "section_type": "סעיף",
          "children": [],
          "content": "[15.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_15)\n\nסמכות להשתמש בכוח [תיקון: תשנ״ה]\n\nסדרן או איש משמר הכנסת יהיו רשאים להשתמש בכוח במידה הדרושה למילוי תפקידיהם."
        },
        {
          "depth": 2,
          "section_name": "סעיף 15א",
          "html_id": "סעיף_15א",
          "section_type": "סעיף",
          "children": [],
          "content": "[15א.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_15א)\n\nמתחם נוסף – הגדרתו והחלת הוראות עליו [תיקון: תשס״ד]\n\n(א)\n\nלא תתקיים ישיבה של הכנסת או של ועדה מועדותיה או אירוע מטעם הכנסת במתחם נוסף, אלא אם כן הוגדר המתחם הנוסף לפי הוראות סעיף קטן (ב), הוחלו עליו הוראות סעיף קטן (ג) ונקבע בו שילוט מתאים.\n\n(ב)\n\nיושב ראש הכנסת, בהתייעצות עם הסגנים ועם קצין הכנסת, ובתיאום עם משטרת ישראל, שירות הביטחון הכללי וצבא הגנה לישראל, יגדיר מתחם נוסף באופן שיכלול את השטח המצומצם ביותר ההכרחי לשם שמירה על הסדר והביטחון בו.\n\n(ג)\n\nלשם שמירה על הסדר והביטחון במתחם הנוסף, רשאי יושב ראש הכנסת, בהתייעצות עם קצין הכנסת ובתיאום עם הגופים האמורים בסעיף קטן (ב), להחיל את הוראות [סעיפים 3 עד 5](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_3), [10 עד 12](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_10), [12א](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12א), [12ב](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_12ב), [14](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14), [14א](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14א), [14ב](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14ב), [14ג](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_14ג) [ו־15](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_15), כולן או חלקן, על מתחם נוסף; החליט יושב ראש הכנסת כאמור, יחולו אותן הוראות על המתחם הנוסף כאילו היה חלק ממשכן הכנסת, בשינויים המחויבים.\n\n(ד)\n\nעל אף הוראות סעיף קטן (א), רשאי יושב ראש הכנסת לקבוע, במקרים מיוחדים, כי ישיבה של הכנסת או של ועדה מועדותיה תתקיים מחוץ למשכן הכנסת ורחבתו, במקום שקבע, אף אם אינו מתחם נוסף."
        },
        {
          "depth": 2,
          "section_name": "סעיף 15ב",
          "html_id": "סעיף_15ב",
          "section_type": "סעיף",
          "children": [],
          "content": "[15ב.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_15ב)\n\nהזדהות אדם מוסמך [תיקון: תשס״ד]\n\n(א)\n\nאדם מוסמך יענוד, בעת מילוי תפקידו, תג זיהוי גלוי לעין הנושא את שמו, שם משפחתו ותפקידו, ואם אינו לבוש מדים ומשתמש בסמכויות לפי חוק זה כלפי אדם, יזהה עצמו לפניו, בציון פרטי זהות ובהצגת תעודת המינוי שלו או תעודה המעידה על תפקידו ועל סמכויותיו.\n\n(ב)\n\nאדם מוסמך ימסור את פרטי הזהות לבקשת כל אדם, בכל ענין הקשור לתפקידו לפי חוק זה, בין אם הוא לבוש מדים ובין אם לאו.\n\n(ג)\n\nבסעיף זה, ”פרטי זהות“ – שם, שם משפחה ותפקיד."
        },
        {
          "depth": 2,
          "section_name": "סעיף 15ג",
          "html_id": "סעיף_15ג",
          "section_type": "סעיף",
          "children": [],
          "content": "[15ג.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_15ג)\n\nסייג לאחריות [תיקון: תשס״ד]\n\nאדם מוסמך לא יישא באחריות פלילית או אזרחית למעשה או למחדל שעשה בתום לב ובאופן סביר במסגרת תפקידו ולשם מילויו; ואולם אין בהוראות סעיף זה כדי לגרוע מאחריות משמעתית לפי כל דין."
        },
        {
          "depth": 2,
          "section_name": "סעיף 16",
          "html_id": "סעיף_16",
          "section_type": "סעיף",
          "children": [],
          "content": "[16.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16)\n\nתקיפת אדם מוסמך [תיקון: תשנ״ה, תשס״ד, תשס״ו]\n\nהתוקף אדם מוסמך כשהוא ממלא תפקידו כדין או המפריע לאדם מוסמך במילוי תפקידו או מכשילו בכך, רואים אותו כאילו עשה כאמור כלפי שוטר (כמשמעותו [בפקודת המשטרה](https://he.wikisource.org/wiki/פקודת_המשטרה \"פקודת המשטרה\")), ויחול עליו [החוק לתיקון דיני העונשין (תקיפת שוטרים), תשי״ב–1952](https://he.wikisource.org/wiki/חוק_לתיקון_דיני_העונשין_(תקיפת_שוטרים) \"חוק לתיקון דיני העונשין (תקיפת שוטרים)\").\n\n[תיקון: תשנ״ט]"
        }
      ]
    },
    {
      "depth": 1,
      "section_name": "פרק ג׳1: הסדרת התנועה",
      "html_id": "פרק_ג1",
      "section_type": "פרק",
      "children": [
        {
          "depth": 2,
          "section_name": "סעיף 16א",
          "html_id": "סעיף_16א",
          "section_type": "סעיף",
          "children": [],
          "content": "[16א.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16א)\n\nהגדרות [תיקון: תשנ״ט]\n\n[בפרק זה](https://he.wikisource.org/wiki/חוק_משכן_הכנסת,_רחבתו_ומשמר_הכנסת#פרק_ג1) –\n\n”ברירת משפט“, ”הודעת תשלום קנס“ – כמשמעותם [בחוק סדר הדין הפלילי [נוסח משולב], התשמ״ב–1982](https://he.wikisource.org/wiki/חוק_סדר_הדין_הפלילי \"חוק סדר הדין הפלילי\") (להלן – חוק סדר הדין הפלילי);\n\n”גורר מורשה“, ”רכב מנועי“ – כמשמעותם [בפקודת התעבורה](https://he.wikisource.org/wiki/פקודת_התעבורה \"פקודת התעבורה\") (להלן – פקודת התעבורה);\n\n”עבירת תעבורה“ – כהגדרתה [בפקודת התעבורה](https://he.wikisource.org/wiki/פקודת_התעבורה \"פקודת התעבורה\"), ובלבד שענינה אי ציות לתמרור או אי ציות להוראות בדבר הכוונה של תנועת רכב, חנייתו או עצירתו."
        },
        {
          "depth": 2,
          "section_name": "סעיף 16ב",
          "html_id": "סעיף_16ב",
          "section_type": "סעיף",
          "children": [],
          "content": "[16ב.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16ב)\n\nהסדרת התנועה [תיקון: תשנ״ט]\n\nקצין הכנסת, או מי שיושב ראש הכנסת הסמיכו לכך, רשאי לקבוע את הסדרי התנועה והחניה ברחבת הכנסת לפי [פקודת התעבורה](https://he.wikisource.org/wiki/פקודת_התעבורה \"פקודת התעבורה\"), ולשם כך יהיו לו כל הסמכויות הנתונות לפי [הפקודה האמורה](https://he.wikisource.org/wiki/פקודת_התעבורה \"פקודת התעבורה\") למפקח על התעבורה, לקצין משטרה ולרשויות התימרור."
        },
        {
          "depth": 2,
          "section_name": "סעיף 16ג",
          "html_id": "סעיף_16ג",
          "section_type": "סעיף",
          "children": [],
          "content": "[16ג.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16ג)\n\nסמכות לצורך הכוונת תנועת רכב [תיקון: תשנ״ט]\n\nלצורך הכוונת תנועת רכב, חנייתו או עצירתו ברחבת הכנסת, תהיה לקצין הכנסת או לאיש משמר הכנסת שקצין הכנסת הסמיכו לכך לאחר שקיבל הכשרה מתאימה, כל סמכות הנתונה לפי כל דין לשוטר."
        },
        {
          "depth": 2,
          "section_name": "סעיף 16ד",
          "html_id": "סעיף_16ד",
          "section_type": "סעיף",
          "children": [],
          "content": "[16ד.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16ד)\n\nסמכות למסור הודעות תשלום קנס [תיקון: תשנ״ט]\n\n(א)\n\nקצין הכנסת, או איש משמר הכנסת שקצין הכנסת הסמיכו לפי [סעיף 16ג](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16ג), שיש לו יסוד להניח כי אדם פלוני עבר ברחבת הכנסת עבירת תעבורה ברכב מנועי שהיא עבירה של ברירת משפט, רשאי למסור לו הודעת תשלום קנס.\n\n(ב)\n\nדין הודעת תשלום קנס שנמסרה בהתאם להוראות סעיף קטן (א), כדין הודעת תשלום קנס שנמסרה על ידי שוטר והוראות לפי [סעיפים 228 עד 230 לחוק סדר הדין הפלילי](https://he.wikisource.org/wiki/חוק_סדר_הדין_הפלילי#סעיף_228 \"חוק סדר הדין הפלילי\") יחולו לעניין זה, בשינויים המחויבים."
        },
        {
          "depth": 2,
          "section_name": "סעיף 16ה",
          "html_id": "סעיף_16ה",
          "section_type": "סעיף",
          "children": [],
          "content": "[16ה.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16ה)\n\nאחריות לחניה [תיקון: תשנ״ט]\n\n(א)\n\nקצין הכנסת רשאי להורות על גרירתו או על העברתו של רכב מנועי, העומד ברחבת הכנסת במקום שהעמדתו אסורה, או בנסיבות שיש בהן כדי הפרת סדרי התנועה או בטיחותה, או שההרחקה דרושה לשם הסדרת התנועה או לבטיחותה או לבטיחות הציבור ברחבת הכנסת.\n\n(ב)\n\nגרירת הרכב או העברתו תיעשה על ידי איש משמר הכנסת או על ידי גורר מורשה, למקום אחר, בין בתחום רחבת הכנסת ובין מחוצה לה; הגרירה או ההעברה תיעשה תוך נקיטת אמצעי זהירות סבירים הדרושים כדי להבטיח את בטיחות הרכב.\n\n(ג)\n\nהוראות [סעיף 70א(ד), (ו) ו־(ז) לפקודת התעבורה](https://he.wikisource.org/wiki/פקודת_התעבורה#סעיף_70א \"פקודת התעבורה\") יחולו, בשינויים המחויבים, על גרירת רכב או על העברתו לפי סעיף זה."
        },
        {
          "depth": 2,
          "section_name": "סעיף 16ו",
          "html_id": "סעיף_16ו",
          "section_type": "סעיף",
          "children": [],
          "content": "[16ו.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_16ו)\n\nדרך בתחום רחבת הכנסת [תיקון: תשנ״ט]\n\nלענין [פרק זה](https://he.wikisource.org/wiki/חוק_משכן_הכנסת,_רחבתו_ומשמר_הכנסת#פרק_ג1), דין כל מקום בתחום רחבת הכנסת שבו יכול לנוע רכב מנועי, כדין ”דרך“ כהגדרתה [בפקודת התעבורה](https://he.wikisource.org/wiki/פקודת_התעבורה \"פקודת התעבורה\").\n\n[תיקון: תשנ״ה]"
        }
      ]
    },
    {
      "depth": 1,
      "section_name": "פרק ד׳: אנשי משמר הכנסת",
      "html_id": "פרק_ד",
      "section_type": "פרק",
      "children": [
        {
          "depth": 2,
          "section_name": "סעיף 17",
          "html_id": "סעיף_17",
          "section_type": "סעיף",
          "children": [],
          "content": "[17.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_17)\n\nתנאי שירות [תיקון: תשנ״ה]\n\nקבלת אנשי משמר הכנסת לשירות ותנאי שירותם יהיו כקבלת שוטרים לשירות וכתנאי שירותם, בתיאומים שקבע יושב־ראש הכנסת."
        },
        {
          "depth": 2,
          "section_name": "סעיף 18",
          "html_id": "סעיף_18",
          "section_type": "סעיף",
          "children": [],
          "content": "[18.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_18)\n\nשעות עבודה ומנוחה [תיקון: תשנ״ה]\n\n[חוק שעות עבודה ומנוחה, תשי״א–1951](https://he.wikisource.org/wiki/חוק_שעות_עבודה_ומנוחה \"חוק שעות עבודה ומנוחה\"), לא יחול על העבדתם של אנשי משמר הכנסת."
        },
        {
          "depth": 2,
          "section_name": "סעיף 19",
          "html_id": "סעיף_19",
          "section_type": "סעיף",
          "children": [],
          "content": "[19.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_19)\n\nשיפוט משמעתי [תיקון: תשנ״ה, תשס״ד, תשס״ו, תשע״א, תשע״ב]\n\nלענין חובת משמעת ושיפוט משמעתי דין איש משמר הכנסת כדין שוטר לפי [חוק המשטרה, התשס״ו–2005](https://he.wikisource.org/wiki/חוק_המשטרה \"חוק המשטרה\") (בסעיף זה – חוק המשטרה) [ובפקודת המשטרה [נוסח חדש], התשל״א–1971](https://he.wikisource.org/wiki/פקודת_המשטרה \"פקודת המשטרה\") (בסעיף זה – פקודת המשטרה), אולם סמכויות שר המשטרה יהיו נתונות ליושב־ראש הכנסת וסמכויות המפקח הכללי – לקצין הכנסת, והכל בשינויים המחוייבים לפי הענין ובתיאומים שיקבע יושב ראש הכנסת וכן בשינויים אלה [בחוק המשטרה](https://he.wikisource.org/wiki/חוק_המשטרה \"חוק המשטרה\") ולעניין פסקה (10) – [בפקודת המשטרה](https://he.wikisource.org/wiki/פקודת_המשטרה \"פקודת המשטרה\"):\n\n(1)\n\n[בסעיף 1](https://he.wikisource.org/wiki/חוק_המשטרה#סעיף_1 \"חוק המשטרה\"), בהגדרה ”קצין שיפוט בכיר“, במקום ”ניצב משנה“ יבוא ”סגן גונן“;\n\n(2)\n\n[בסעיף 27](https://he.wikisource.org/wiki/חוק_המשטרה#סעיף_27 \"חוק המשטרה\"), במקום ”קצין משטרה שדרגתו תיקבע בפקודות משטרת ישראל,“ יבוא ”קצין שיפוט בכיר או עורך דין אחר שאינו עובד הלשכה המשפטית של הכנסת,“;\n\n(3)\n\n[בסעיף 42](https://he.wikisource.org/wiki/חוק_המשטרה#סעיף_42 \"חוק המשטרה\"), במקום ”המפקח הכללי“ יבוא ”יושב ראש הכנסת“;\n\n(4)\n\nבמקום האמור [בסעיף 43](https://he.wikisource.org/wiki/חוק_המשטרה#סעיף_43 \"חוק המשטרה\") יבוא ”יושב ראש הכנסת ימנה נשיא לבית הדין למשמעת שהוא עורך דין עובד הלשכה המשפטית של הכנסת.“;\n\n(5)\n\n[בסעיף 44](https://he.wikisource.org/wiki/חוק_המשטרה#סעיף_44 \"חוק המשטרה\") –\n\n(א)\n\nבסעיף קטן (א), במקום ”שהם קציני משטרה בכירים, מהם שניים לפחות משפטנים“ יבוא ”שהם עורך דין שהוא עובד הלשכה המשפטית של הכנסת ושני קציני שיפוט בכירים“;\n\n(ב)\n\nבסעיף קטן (ב) –\n\n(1)\n\nבמקום האמור בפסקה (1) יבוא ”עורך דין שהוא עובד הלשכה המשפטית של הכנסת וקצין שיפוט בכיר“;\n\n(2)\n\nבפסקה (2), המילים ”בהסכמת שר המשפטים“ – יימחקו;\n\n(6)\n\nלענין [סעיף 55](https://he.wikisource.org/wiki/חוק_המשטרה#סעיף_55 \"חוק המשטרה\"), היועץ המשפטי לכנסת יהיה נשיא בית הדין לערעורים;\n\n(7)\n\nלענין [סעיף 56](https://he.wikisource.org/wiki/חוק_המשטרה#סעיף_56 \"חוק המשטרה\"), הרכב מותב בית הדין לערעורים יהיה נשיא בית הדין, קצין הכנסת ועורך דין שהוא עובד הכנסת או גמלאי הכנסת;\n\n(8)\n\n[בסעיף 67(א)](https://he.wikisource.org/wiki/חוק_המשטרה#סעיף_67 \"חוק המשטרה\"), ברישה, במקום ”שקבע המפקח הכללי“ יבוא ”שקבע קצין הכנסת, בהסכמת המפקח הכללי“;\n\n(9)\n\n[בסעיף 71(ב)](https://he.wikisource.org/wiki/חוק_המשטרה#סעיף_71 \"חוק המשטרה\"), במקום ”לקרן הכללית של משטרת ישראל“ יבוא ”לקרן התרבות של משמר הכנסת“;\n\n(10)\n\n[בסעיף 77י לפקודת המשטרה](https://he.wikisource.org/wiki/פקודת_המשטרה#סעיף_77י \"פקודת המשטרה\"), במקום ”קצין משטרה בכיר“ יבוא ”סגן גונן ומעלה“."
        },
        {
          "depth": 2,
          "section_name": "סעיף 20",
          "html_id": "סעיף_20",
          "section_type": "סעיף",
          "children": [],
          "content": "[20.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_20)\n\nגימלאות לאנשי משמר [תיקון: תשנ״ה, תשנ״ו־2]\n\nלענין הזכות לגימלה לפי [חוק שירות המדינה (גימלאות), תשט״ו–1955](https://he.wikisource.org/wiki/חוק_שירות_המדינה_(גימלאות) \"חוק שירות המדינה (גימלאות)\"), דין איש משמר הכנסת כדין שוטר, בשינויים המחוייבים על פי הענין ובתיאומים שקבע יושב־ראש הכנסת, והסמכויות הניתנות [בחוק האמור](https://he.wikisource.org/wiki/חוק_שירות_המדינה_(גימלאות) \"חוק שירות המדינה (גימלאות)\") למפקח הכללי של המשטרה ולשר לבטחון הפנים, יהיו נתונות ליושב־ראש הכנסת."
        },
        {
          "depth": 2,
          "section_name": "סעיף 21",
          "html_id": "סעיף_21",
          "section_type": "סעיף",
          "children": [],
          "content": "[21.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_21)\n\nתגמולים לאנשי משמר [תיקון: תשמ״א, תשנ״ה, תשע״ז, תשפ״ד]\n\n(א)\n\nאירעה לאיש משמר הכנסת פגיעה המזכה לפי חוקי השיקום, יהיה דין איש משמר הכנסת, לעניין [חוק המשטרה (נכים ונספים), התשמ״א–1981](https://he.wikisource.org/wiki/חוק_המשטרה_(נכים_ונספים) \"חוק המשטרה (נכים ונספים)\"), כדין שוטר ודין בני משפחתו, לרבות ארוסתו כהגדרתה [בסעיף 35ב(א) לחוק משפחות חיילים שנספו במערכה (תגמולים ושיקום), התש״י–1950](https://he.wikisource.org/wiki/חוק_משפחות_חיילים_שנספו_במערכה_(תגמולים_ושיקום)#סעיף_35ב \"חוק משפחות חיילים שנספו במערכה (תגמולים ושיקום)\"), של איש משמר הכנסת שנפטר כדין בני משפחתו ודין ארוסתו של שוטר שנפטר, בשינויים המחויבים לפי העניין ובתיאומים שקבע יושב ראש הכנסת, וסמכות הניתנת [בחוק האמור](https://he.wikisource.org/wiki/חוק_המשטרה_(נכים_ונספים) \"חוק המשטרה (נכים ונספים)\") לשר הפנים תהיה נתונה ליושב ראש הכנסת.\n\n(ב)\n\nאירעה לאיש משמר הכנסת, תוך כדי השירות ועקב השירות, פגיעה שאינה פגיעה מזכה לפי חוקי השיקום ואינה פגיעת איבה, יחולו לעניין זה הוראות [פרק ה׳ לחוק הביטוח הלאומי](https://he.wikisource.org/wiki/חוק_הביטוח_הלאומי#פרק_ה \"חוק הביטוח הלאומי\") וכן יחולו, בשינויים המחויבים, הוראות [סעיפים 295א(ה) עד (ח)](https://he.wikisource.org/wiki/חוק_הביטוח_הלאומי#סעיף_295א \"חוק הביטוח הלאומי\") [ו־295ב לחוק האמור](https://he.wikisource.org/wiki/חוק_הביטוח_הלאומי#סעיף_295ב \"חוק הביטוח הלאומי\").\n\n(ג)\n\nבסעיף זה –\n\n”חוק הביטוח הלאומי“ – [חוק הביטוח הלאומי [נוסח משולב], התשנ״ה–1995](https://he.wikisource.org/wiki/חוק_הביטוח_הלאומי \"חוק הביטוח הלאומי\");\n\n”פגיעה מזכה לפי חוקי השיקום“ – כהגדרתה [בסעיף 295א(א) לחוק הביטוח הלאומי](https://he.wikisource.org/wiki/חוק_הביטוח_הלאומי#סעיף_295א \"חוק הביטוח הלאומי\");\n\n”פגיעת איבה“ – כהגדרתה [בחוק התגמולים לנפגעי פעולות איבה, התש״ל–1970](https://he.wikisource.org/wiki/חוק_התגמולים_לנפגעי_פעולות_איבה \"חוק התגמולים לנפגעי פעולות איבה\")."
        },
        {
          "depth": 2,
          "section_name": "סעיף 22",
          "html_id": "סעיף_22",
          "section_type": "סעיף",
          "children": [],
          "content": "[22.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_22)\n\nזכויות יתר [תיקון: תשנ״ה]\n\nאנשי משמר הכנסת זכאי לכל זכות יתר המוענקת כדין לשוטר, והוא הדין לכל פטור או הנחה ממס, מאגרה, מארנונה או מהיטל אשר שוטר זכאי להם על פי הדין."
        }
      ]
    },
    {
      "depth": 1,
      "section_name": "פרק ה׳: עונשין",
      "html_id": "פרק_ה",
      "section_type": "פרק",
      "children": [
        {
          "depth": 2,
          "section_name": "סעיף 23",
          "html_id": "סעיף_23",
          "section_type": "סעיף",
          "children": [],
          "content": "[23.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_23)\n\nדרך החזקת חפץ אסור ללא היתר ועשיית מהומה [תיקון: תשס״ד]\n\nואלה דינם מאסר שנתיים:\n\n(1)\n\nהעובר על הוראות [סעיף 5](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_5);\n\n(2)\n\nמשתתף באסיפה או בתהלוכה ברחבת הכנסת בניגוד [לסעיף 7(ב)](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7), המתפרץ או החודר או המסתנן למשכן הכנסת;\n\n(3)\n\nהנכנס בין כדין ובין שלא כדין, למשכן הכנסת או לרחבה ועשה בתוכם מעשה כדי לאפשר למשתתפים באסיפה או בתהלוכה להתפרץ, להיכנס או להסתנן למשכן הכנסת או לרחבה, בין שהוא עצמו השתתף באסיפה או בתהלוכה ובין שלא השתתף בהן."
        },
        {
          "depth": 2,
          "section_name": "סעיף 24",
          "html_id": "סעיף_24",
          "section_type": "סעיף",
          "children": [],
          "content": "[24.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_24)\n\nדין מבצע תפקיד ציבורי ללא רשות והשתתפות באסיפה או בתהלוכה\n\nואלה דינם מאסר שנה:\n\n(1)\n\nהעובר על הוראות [סעיף 6](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_6);\n\n(2)\n\nהמשתתף באסיפה או בתהלוכה במשכן הכנסת או ברחבה בניגוד [לסעיף 7(ב)](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7)."
        },
        {
          "depth": 2,
          "section_name": "סעיף 25",
          "html_id": "סעיף_25",
          "section_type": "סעיף",
          "children": [],
          "content": "[25.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_25)\n\nדין המפר הוראות אחרות [תיקון: תשנ״ה]\n\nואלה דינם מאסר חודש ימים או קנס 500 לירות:\n\n(1)\n\nהנכנס למשכן הכנסת, לרחבה או לאולם ישיבות המליאה ללא היתר לפי [סעיפים 3](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_3) [או 4](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_4);\n\n(2)\n\nהעובר על הוראות [הסעיפים 7(א)](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7), [7(ג)](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7);\n\n(3)\n\nהמפר הוראות שניתנו כדין מאת קצין הכנסת או מאת סדרן או איש משמר הכנסת;\n\n(4)\n\nהמפר הוראות יושב־ראש הכנסת לפי [סעיף 2](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_2) ולא נקבע בחוק זה עונש אחר לאותה עבירה."
        }
      ]
    },
    {
      "depth": 1,
      "section_name": "פרק ו׳: שונות",
      "html_id": "פרק_ו",
      "section_type": "פרק",
      "children": [
        {
          "depth": 2,
          "section_name": "סעיף 26",
          "html_id": "סעיף_26",
          "section_type": "סעיף",
          "children": [],
          "content": "[26.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_26)\n\nהגשת תביעה פלילית\n\nלא תוגש תביעה פלילית נגד אדם בשל עבירה על חוק זה, ולא יהא היועץ המשפטי לממשלה רשאי לצוות על הפסקת הליכים שנפתחו – אלא על דעת יושב־ראש הכנסת."
        },
        {
          "depth": 2,
          "section_name": "סעיף 27",
          "html_id": "סעיף_27",
          "section_type": "סעיף",
          "children": [],
          "content": "[27.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_27)\n\nתחולת החוק [תיקון: תשמ״ז־2, תש״ף]\n\n(א)\n\nהוראות חוק זה, פרט [לסעיף 5](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_5), אינן חלות על –\n\n(1)\n\nנשיא המדינה;\n\n(2)\n\nחברי הכנסת.\n\n(ב)\n\nעל אף האמור בסעיף קטן (א) יחולו הוראות [סעיף 7](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7) גם על חברי הכנסת, אולם לענין זה לא יחולו עליהם הוראות [פרק ה׳](https://he.wikisource.org/wiki/חוק_משכן_הכנסת,_רחבתו_ומשמר_הכנסת#פרק_ה); עבר חבר הכנסת על הוראות [סעיף 7](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7), יובא העניין בידי יושב ראש הכנסת לוועדת האתיקה של חברי הכנסת.\n\n(ג)\n\nהוראות סעיף זה יחולו גם על שרים וסגני שרים שאינם חברי הכנסת."
        },
        {
          "depth": 2,
          "section_name": "סעיף 28",
          "html_id": "סעיף_28",
          "section_type": "סעיף",
          "children": [],
          "content": "[28.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_28)\n\nתנאי שירות של סדרנים\n\nדין הסדרנים, בין שנתקבלו לשירות לפני תחילת חוק זה ובין לאחר מכן, לענין קבלה לשירות ותנאי שירות לרבות הזכות לגימלה ולענין חובת משמעת ושיפוט משמעתי, כדין עובדי המדינה."
        },
        {
          "depth": 2,
          "section_name": "סעיף 29",
          "html_id": "סעיף_29",
          "section_type": "סעיף",
          "children": [],
          "content": "[29.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_29)\n\nמילוי מקומו של יושב־ראש הכנסת\n\nבזמן ישיבות הכנסת בהעדר יושב־ראש הכנסת ימלא יושב־ראש הישיבה את מקום יושב־ראש הכנסת לענין חוק זה."
        },
        {
          "depth": 2,
          "section_name": "סעיף 29א",
          "html_id": "סעיף_29א",
          "section_type": "סעיף",
          "children": [],
          "content": "[29א.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_29א)\n\nועדת הבחירות המרכזית [תיקון: תשל״ז]\n\nיושב ראש הכנסת יכול להרשות, בתנאים שיקבע, לועדת הבחירות המרכזית לכנסת לנהל פעולותיה, כולן או מקצתן, במשכן הכנסת וברחבתו."
        },
        {
          "depth": 2,
          "section_name": "סעיף 29ב",
          "html_id": "סעיף_29ב",
          "section_type": "סעיף",
          "children": [],
          "content": "[29ב.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_29ב)\n\n[תיקון: תשנ״ג, תשס״ח]\n\n(בוטל)."
        },
        {
          "depth": 2,
          "section_name": "סעיף 30",
          "html_id": "סעיף_30",
          "section_type": "סעיף",
          "children": [],
          "content": "[30.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_30)\n\nאצילת סמכויות [תיקון: תשנ״ה, תשס״ד]\n\n(א)\n\nיושב־ראש הכנסת רשאי לאצול בכתב לסגן יושב־ראש הכנסת את סמכויותיו לפי [סעיפים 3(ב)](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_3), [4](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_4), [6](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_6) [ו־7](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_7) אם דרך כלל ואם לענין מסויים ואם לשעה.\n\n(ב)\n\n(בוטל)."
        },
        {
          "depth": 2,
          "section_name": "סעיף 31",
          "html_id": "סעיף_31",
          "section_type": "סעיף",
          "children": [],
          "content": "[31.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_31)\n\nביצוע ותקנות\n\nיושב־ראש הכנסת ממונה על ביצוע חוק זה והוא רשאי, באישורה של ועדת הכנסת, להתקין תקנות בכל הנוגע לביצועו.\n\nפורסמו [תקנות משכן הכנסת ורחבתו (הפגנות ותהלוכות), תשכ״ח–1968](https://he.wikisource.org/wiki/תקנות_משכן_הכנסת_ורחבתו_(הפגנות_ותהלוכות) \"תקנות משכן הכנסת ורחבתו (הפגנות ותהלוכות)\").\n\nפורסמו [תקנות משכן הכנסת ורחבתו (שטחים מותרים ואסורים בכניסה), התשכ״ח–1968](https://he.wikisource.org/wiki/תקנות_משכן_הכנסת_ורחבתו_(שטחים_מותרים_ואסורים_בכניסה) \"תקנות משכן הכנסת ורחבתו (שטחים מותרים ואסורים בכניסה)\").\n\nפורסמו [תקנות משכן הכנסת ורחבתו (היתרי כניסה), תשל״א–1971](https://he.wikisource.org/wiki/תקנות_משכן_הכנסת_ורחבתו_(היתרי_כניסה) \"תקנות משכן הכנסת ורחבתו (היתרי כניסה)\").\n\nפורסמו [תקנות משכן הכנסת ורחבתו (פעולות ועדת הבחירות המרכזית), תשל״ז–1977](https://he.wikisource.org/wiki/תקנות_משכן_הכנסת_ורחבתו_(פעולות_ועדת_הבחירות_המרכזית) \"תקנות משכן הכנסת ורחבתו (פעולות ועדת הבחירות המרכזית)\")."
        },
        {
          "depth": 2,
          "section_name": "סעיף 32",
          "html_id": "סעיף_32",
          "section_type": "סעיף",
          "children": [],
          "content": "[32.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_32)\n\nביטול\n\nחוק חסינות בניני הכנסת, תשי״ב–1952 – בטל."
        },
        {
          "depth": 2,
          "section_name": "סעיף 33",
          "html_id": "סעיף_33",
          "section_type": "סעיף",
          "children": [],
          "content": "[33.](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_33)\n\nהוראות מעבר [תיקון: תשנ״ה]\n\nמי שנתמנה להיות איש משמר הכנסת על פי חוק חסינות בניני הכנסת, תשי״ב–1952, והוא עודנו בשירות, רואים אותו כאילו נתמנה להיות איש משמר הכנסת על פי חוק זה, ותקופת שירותו כשומר תובא בחשבון לענין זכותו לגימלאות לפי [חוק שירות המדינה (גימלאות), תשט״ו–1955](https://he.wikisource.org/wiki/חוק_שירות_המדינה_(גימלאות) \"חוק שירות המדינה (גימלאות)\").\n\n[תיקון: תשנ״ט]"
        }
      ]
    },
    {
      "depth": 1,
      "section_name": "תוספת",
      "html_id": "תוספת",
      "section_type": "פרק",
      "children": [
        {
          "depth": 2,
          "section_name": "(סעיף 1)",
          "html_id": "(סעיף_1)",
          "section_type": "סעיף",
          "children": [],
          "content": "#### ([סעיף 1](https://he.wikisource.org/wiki/חוק_משכן_הכנסת,_רחבתו_ומשמר_הכנסת#סעיף_1))"
        },
        {
          "depth": 2,
          "section_name": "גבולות רחבת הכנסת",
          "html_id": "גבולות_רחבת_הכנסת",
          "section_type": "סימן",
          "children": []
        }
      ]
    }
  ]
}