# חוק_הכנסת

## פרק י״ב: שדלנים

### סעיף 69

[69.](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_69)

איסורים [תיקון: תשס״ח־3, תשע״ו־4]

(א)

לא יעשה שדלן אחד מאלה:

(1)

יציע או יעניק לחבר הכנסת טובת הנאה במסגרת מאמציו לקדם את ענייניהם של לקוחותיו;

(2)

יטעה את חבר הכנסת ביחס לעובדה מהותית כלשהי בקשר לפעילות הפרלמנטרית של חבר הכנסת;

(3)

ינקוט פעולות לשכנוע חבר הכנסת באמצעים פסולים, לרבות לחץ, איום, פיתוי או הבטחה לטובת הנאה;

(4)

יביא את חבר הכנסת להתחייב כלפי השדלן או לקוחותיו כי יצביע או יפעל בדרך מסוימת;

(5)

יפעל כאמור בפסקאות (1) עד (4) כלפי אדם המנוי [בסעיף 67(2)](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_67);

(6)

יפגע, בפעילותו כשדלן, פגיעה ממשית בכבוד הכנסת או חבריה;

(7)

יפנה, בכתב או בכל פה, בקשר לפעילותו כשדלן, לעובד מרכז המחקר והמידע של הכנסת.

(ב)

הפר שדלן הוראה מההוראות לפי [פרק זה](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A4%D7%A8%D7%A7_%D7%99%D7%91) או ננקטו כלפיו הליכי חקירה פלילית או העמדה לדין בקשר לפעילותו כשדלן, רשאית הוועדה לשלול את ההיתר שניתן לו לפי [פרק זה](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A4%D7%A8%D7%A7_%D7%99%D7%91), לרבות שלילה על־תנאי, או לאסור את כניסתו למשכן הכנסת לרבות איסור על תנאי, והכל לתקופה שתקבע, ואם פעל השדלן במסגרת תאגיד – רשאית הוועדה לפעול כאמור כלפי שדלנים ואנשים נוספים הפועלים במסגרת אותו תאגיד.

(ג)

פעל אדם כשדלן בכנסת בלא היתר לפי [פרק זה](https://he.wikisource.org/wiki/%D7%97%D7%95%D7%A7_%D7%94%D7%9B%D7%A0%D7%A1%D7%AA#%D7%A4%D7%A8%D7%A7_%D7%99%D7%91), רשאית הוועדה להחליט שלא ליתן לו היתר כאמור או לאסור את כניסתו למשכן הכנסת, והכל לתקופה שתקבע, ואם פעל במסגרת תאגיד – רשאית הוועדה לפעול כאמור כלפי אנשים נוספים הפועלים במסגרת אותו תאגיד.

(ד)

הוועדה לא תפעיל את סמכויותיה לפי סעיפים קטנים (ב) או (ג) אלא לאחר שנתנה לשדלן או למי שפעל כשדלן בלא היתר הזדמנות לטעון את טענותיו.