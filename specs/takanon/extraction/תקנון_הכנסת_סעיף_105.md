# תקנון_הכנסת

## חלק ח׳: ועדות הכנסת

### פרק ראשון: ועדות קבועות, סמכויותיהן והרכבן

#### סעיף 105

[105.](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_105)

הוראות מיוחדות לוועדת החוץ והביטחון ולוועדה המשותפת לתקציב הביטחון [תיקון: תשע״ב־3]

(א)

נעדר חבר ועדת החוץ והביטחון, הוועדה המשותפת לתקציב הביטחון לפי [סעיף 18 לחוק יסודות התקציב](https://he.wikisource.org/wiki/%D7%97%D7%95%D7%A7_%D7%99%D7%A1%D7%95%D7%93%D7%95%D7%AA_%D7%94%D7%AA%D7%A7%D7%A6%D7%99%D7%91#%D7%A1%D7%A2%D7%99%D7%A3_18 "חוק יסודות התקציב"), ועדה שנקבע בחוק שישיבותיה חסויות או ועדת משנה של כל אחת מאלה, באופן ארעי מישיבת ועדה, רשאי להחליפו רק ממלא המקום הקבוע, אם נבחר, ולא יחולו הוראות [סעיף 104](https://he.wikisource.org/wiki/%D7%AA%D7%A7%D7%A0%D7%95%D7%9F_%D7%94%D7%9B%D7%A0%D7%A1%D7%AA#%D7%A1%D7%A2%D7%99%D7%A3_104).

(ב)

לא תודיע סיעה על חילופי חבר או ממלא מקום קבוע מטעמה בוועדה כאמור בסעיף קטן (א), אלא בחלוף שלושה חודשים מיום שהחל לכהן בתפקיד, אלא אם כן התפנה מקומו של חבר הוועדה משום שאינו יכול לכהן עוד כחבר ועדה או בשל שינוי בהרכב הסיעתי של הכנסת.