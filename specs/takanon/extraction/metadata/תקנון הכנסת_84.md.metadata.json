{
  "extracted_at": "2025-03-02T19:09:23.550433+00:00",
  "status": "processed",
  "context_type": "files",
  "context_name": "Knesset Bylaws (תקנון הכנסת) and related laws",
  "source_content": "**הכנת הצעת חוק לקריאה השנייה ולקריאה השלישית, פיצול ומיזוג**\n\nמקור: חלק ז׳ - הליך החקיקה / פרק חמישי - הכנה לקריאה השנייה ולקריאה השלישית / סעיף 84\nקישור: https://he.wikisource.org/wiki/תקנון_הכנסת#סעיף_84\n\n * (א) אושרה הצעת חוק בקריאה הראשונה, תכין אותה הוועדה שאליה הועברה לקריאה השנייה ולקריאה השלישית או תציע לכנסת להסירה מסדר היום; היו הקולות בוועדה שקולים, תציע הוועדה לכנסת להסיר את הצעת החוק מסדר היום.\n * (ב) ועדה רשאית, באישור הכנסת, לפצל הצעת חוק שהועברה אליה אחרי הקריאה הראשונה לשתי הצעות חוק או יותר, כך שיובאו כהצעות חוק נפרדות לקריאה השנייה ולקריאה השלישית; הצעת הפיצול תונח על שולחן הכנסת עם דברי הסבר, ויפורטו בהם החלקים מנוסח הצעת החוק שאושר בקריאה הראשונה שייכללו בכל אחת מהצעות החוק הנפרדות, לפי סעיפים, נושאים או תקופות.\n * (ג) ועדה רשאית, באישור ועדת הכנסת, למזג שתי הצעות חוק או יותר באותו נושא שהועברו אליה אחרי הקריאה הראשונה, ולהביאן כהצעת חוק אחת לקריאה השנייה ולקריאה השלישית.\n * (ד) ועדה רשאית, באישור ועדת הכנסת, למזג הצעת חוק שהועברה אליה אחרי הקריאה הראשונה (בסעיף זה – הצעת החוק העיקרית) עם הצעת חוק אחת או יותר באותו נושא שהועברה אליה אחרי הדיון המוקדם (בסעיף זה – הצעת החוק הנוספת), לדון בהן על בסיס הנוסח שאושר בקריאה הראשונה, לרבות לעניין נושא חדש כאמורבסעיף 85, ולהביאן כהצעת חוק אחת לקריאה השנייה ולקריאה השלישית.\n * (ה) חזרו בהם כל יוזמי הצעת חוק מהצעתם או חזרה בה הממשלה, יראו את הצעת החוק שממנה חזרו כאילו לא מוזגה; חזרו בהם כל יוזמי הצעת החוק העיקרית מהצעתם או חזרה בה הממשלה, יראו את הצעת החוק הנוספת שמוזגה עמה כאמור בסעיף קטן (ד) כאילו הגיעה לשלב החקיקה שלפני המיזוג.\n * (ו) הכינה הממשלה דוח להערכת השפעות רגולציה (RIA – Regulatory Impact Assessment) בקשר להצעת חוק שהועברה לוועדה, יעביר השר הממונה על ביצוע החוק את הדוח לוועדה בסמוך לאחר שהצעת החוק הועברה אליה, ויציג את הדוח לפני הוועדה בעת הכנת הצעת החוק לקריאה השנייה ולקריאה השלישית, בעצמו או באמצעות נציגו; אין באמור כדי למנוע הצבעה על הצעת החוק בוועדה או בכנסת.",
  "document_type": "תקנון הכנסת",
  "extracted_data": {
    "DocumentMetadata": {
      "DocumentTitle": "הכנת הצעת חוק לקריאה השנייה ולקריאה השלישית, פיצול ומיזוג",
      "PublicationDate": "",
      "OfficialSource": "חלק ז׳ - הליך החקיקה / פרק חמישי - הכנה לקריאה השנייה ולקריאה השלישית / סעיף 84",
      "ReferenceLinks": [
        "https://he.wikisource.org/wiki/תקנון_הכנסת#סעיף_84"
      ],
      "Language": "עברית",
      "Version": "",
      "ClauseRepresentation": "main clause",
      "OfficialRoles": [],
      "OfficialOrganizations": [
        {
          "Organization": "הכנסת",
          "ClauseLocation": "(ב)",
          "Quote": "ועדה רשאית, באישור הכנסת, לפצל הצעת חוק"
        },
        {
          "Organization": "ועדת הכנסת",
          "ClauseLocation": "(ג)",
          "Quote": "ועדה רשאית, באישור ועדת הכנסת, למזג שתי הצעות חוק"
        }
      ],
      "Placenames": [],
      "Description": "המסמך עוסק בהכנת הצעת חוק לקריאה השנייה ולקריאה השלישית, כולל פיצול ומיזוג הצעות חוק."
    },
    "LegalReferences": [],
    "Amendments": [],
    "AdditionalKeywords": [
      "הצעת חוק",
      "קריאה שנייה",
      "קריאה שלישית",
      "פיצול",
      "מיזוג",
      "רגולציה"
    ],
    "Topics": [
      "אושרה הצעת חוק בקריאה הראשונה, תכין אותה הוועדה",
      "ועדה רשאית, באישור הכנסת, לפצל הצעת חוק",
      "ועדה רשאית, באישור ועדת הכנסת, למזג שתי הצעות חוק",
      "ועדה רשאית, באישור ועדת הכנסת, למזג הצעת חוק",
      "חזרו בהם כל יוזמי הצעת חוק מהצעתם",
      "הכינה הממשלה דוח להערכת השפעות רגולציה"
    ]
  },
  "title": "הכנת הצעת חוק לקריאה השנייה ולקריאה השלישית, פיצול ומיזוג",
  "source_file": "תקנון הכנסת_84.md"
}